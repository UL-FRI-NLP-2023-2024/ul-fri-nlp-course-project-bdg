[
  {
    "ctx": "Zavod za požarno varnost in varnost pri delu LJ?!?",
    "content": "Zdravo,\n\nSicer se mi zdi, da se je nekoč že nekaj pisalo o tem a vseeno, novejše informacije so zaželjene  \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n\n\nTorej - dva dni nazaj so me klicali iz ZPV Ljubljana rekoč, da kot s.p. nujnoobvezno potrebujem oceno tveganja za varnost pri delu in še cel kup stvari, da so te stvari zaradi obiskov inšpektorjev nujne, kazni visoke, blablabla in da mi oni to lahko uredijo na zelo enostaven način in sicer mi pošljejo po pošti preizkus teoretične in praktične usposobljenosti za varnost pri delu, jaz ga izpolnim, pošljem nazaj, naslednji dan me še pokličejo da opravim pogovor o poteku mojega dela, vse skupaj me pride cca. 60€ + DDV in sem rešen za naslednjih par let. Sliši se OK, naslednji dan dejansko dobim paprije in telefonski klic, kjer sem nato bolj govoril o pisarni, ki sploh ni moja (omenil sem jo zato ker občasno tam dejansko tudi urejam dokumentacije), temveč od D.O.O.-ja s katerim sodelujem, ampak jih to sploh ni zanimalo, bolj jim je bil pomemben gasilni aparat v tej pisarni in ostale bedarije....na splošno delam namreč na terenu ali pa v domačem stanovanju. \nNo, še naslednji dan (danes) pa dobim od njih račun za reci in piši 147,60€.... ok, to mi tudi malo ni všeč, malce začnem klicati naokoli in preverjati ter tako pridobim informacije, da tak način izdelave ocene tveganja (pošiljanje paprijev sem in tja preko pošte, nobenega dejanskega srečanja in ogleda v živo, itd.) in ostalo sploh ni legalen, morebitni inšpektor te dokumentacije sploh nebi sprejel in da gre v končni fazi za nateg. Oseba, ki mi je podala te infomacije, mi je prav tako predlagala ugovor na račun ter morebitno prijavo pristojnim inšpektoratom.....\n\nIma še kdo podobne izkušnje ali kakšrnekoli uporabne informacije v zvezi s tem?\n\nNajlepša hvala za vse odgovore in LP,\n\nMatej",
    "author": "Matey",
    "author_level": "AlterZavarovalničar"
  },
  {
    "ctx": "Zavod za požarno varnost in varnost pri delu LJ?!?",
    "content": "Pa še to - stric Google mi je našel tole stran - http://www.uradni-list.si/_pdf/2000/Ur/u2000030.pdf\n\nAli to res drži ali so to že malce prestare zadeve in bi bilo najbolje kontaktirati kar kakšnega inšpektorja za delo?",
    "author": "Matey",
    "author_level": "AlterZavarovalničar"
  },
  {
    "ctx": "Zavod za požarno varnost in varnost pri delu LJ?!?",
    "content": "Ko smo nazadnje debatirali o tem je bil zaključek tak:\n- varnost pri delu rabiš, lahko narediš tudi tako da se h kom prištuliš,...jaz bi poiskal nekoga, tega ki se mi sam ponuja pa iz principa ne.\n- oceno tveganja narediš sam (skopiraš in prilagodiš od nekoga, ki že ima), voluharje, ki so si nadeli ime zavod pa steraš v tri PM.\n\nVem, zdaj je prepozno, ampak za drugič pa vemo ane.",
    "author": "jello",
    "author_level": "Guru"
  },
  {
    "ctx": "Zavod za požarno varnost in varnost pri delu LJ?!?",
    "content": "Aha a dejansko lahko torej oceno tveganja naredis sam? Glede na to da je moj sp ali terenski ali pa kucam doma po racunalniku... \n\nPri pripravi na sp so povedali, da moramo imeti kot s.p. tri stvari - varstvo pri delu, oceno tveganja in zdravniski izpit.\nVarstvo pri delu kot vidim je okoli 15-30€, ocena tveganja naj bi bila vec (obenem mi je sestricna omenila, da so jo oni enkrat sami napisali, da naj bi bilo to mozno), zdravniski pregled je pa pac zdravniski pregled..\n\nKaj je zdaj vse res?\n\nlp Anze",
    "author": "Anzee",
    "author_level": "Pripravnik"
  },
  {
    "ctx": "Zavod za požarno varnost in varnost pri delu LJ?!?",
    "content": "\n\t\n\t\n\t\t\n\t\t\n\t\t\tCitat:\nUporabnik jello pravi:\nVem, zdaj je prepozno, ampak za drugič pa vemo ane.\n\t\t\n\t\tKlikni za razširitev\n\t\n\nMa nič ni prepozno, spisal in poslal jim bom dopis, v katerem zavračam plačilo računa z dodanimi argumenti, če bodo pa še kaj težili jih bom pa mirne duše prijavil zaradi zavajanja in ostalih stvari.\n\nSedaj moram samo še ugotoviti, na kakšen način je najbolje da dobim vso potrebno dokumentacijo pa da je vse legalno in OK. Pa seveda ne predrago  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n  Opcije so očitno, da si kar nekaj stvari priskrbim sam ali pa oseba, na katero sem se že sedaj obrnil za pomoč v trenutni situaciji, zdravniški pregled pa uredi pač zdravnik, tukaj nimam kaj....",
    "author": "Matey",
    "author_level": "AlterZavarovalničar"
  },
  {
    "ctx": "Zavod za požarno varnost in varnost pri delu LJ?!?",
    "content": "Nova zakonodaja govori o tem da se s.p.tretira kot samozaposleni ( brez zaposlenih) in v tem primeru ne potrebuje varstva pri delu, tako da ne nasedat. \nTole pa je ogovor pravnice OZS:\nKot samozaposleni osebi vam po novem Zakonu o varnosti in zdravju pri delu ni potrebno opravljati usposabljanja in preverjanja znanja iz varnosti in zdravja pri delu.",
    "author": "Perica",
    "author_level": "Pripravnik"
  },
  {
    "ctx": "Zavod za požarno varnost in varnost pri delu LJ?!?",
    "content": "Pa še nekaj v zvezi Ocene tveganja:\n\nV kolikor v vašem delovnem procesu in organizaciji delovnega procesa, ni prišlo do sprememb zaradi katerih bi bilo potrebno izvajati revizijo ocene tveganja, vam le te ni potrebno izvajati.\n\nZakon o varnosti in zdravju pri delu navaja kdaj je potrebna revizija, v naslednjih primerih:\n- ko obstoječi preventivni ukrepi varovanja niso zadostni,\n- ko je ocenjevanje temeljilo na podatkih, ki niso več ažurni,\n- ko obstajajo možnosti in načini za izpopolnitev oziroma dopolnitev ocenjevanja.\n\n \n\nGlede na to, da ste samozaposleni, pa skladno z novim Zakonom o varnosti in zdravju pri delu lahko sami izdelate oceno tveganja in tudi revizije, če so potrebne. Posledično se tudi vsebina izjave o varnosti z oceno tveganja ne bo spremenila zaradi zahtev novega zakona. Novost, ki je za vas relevantna je prepoved uživanja alkohola, prepovedanih drog in zdravil, ki bi lahko vplivale na psihofizične sposobnosti, če je tako določeno v oceni tveganja. Vse druge novosti pa se večinoma nanašajo na obveznosti delodajalcev do delavcev (nasilje tretjih oseb, psihosocialna tveganja, promocija zdravja)\n\n \n\n1.       Samozaposlene osebe (55. člen):\n\nDefinicija samozaposlenih oseb je na novo definirana v zakonu, kot samozaposlena oseba se šteje:\n\n-       oseba, ki opravlja pridobitno ali drugo poklicno dejavnost kot edini ali glavni poklic, ne zaposluje drugih delavcev in ne vključuje drugih oseb v delovni proces\n\nObveznosti v zvezi z zagotavljanjem varnosti in zdravja pri delu:\n\n-       izdelava pisne izjave o varnosti z oceno tveganja v kolikor obstajajo nevarnosti  za nezgode, poklicne bolezni in bolezni povezane z delom ter določiti ukrepe za zagotovitev varnosti in zdravja pri delu\n\n-       dolžnost uporabe ustreznih sredstev za delo in osebne varovalne opreme\n\n-       dolžnost vključitve v pisni sporazum na skupnih deloviščih ter izvajanje skupnih ukrepov za zagotavljanje varnosti in zdravja pri delu\n\n-       dolžnost prijave inšpekciji za delo nezgode pri delu, zaradi katere je nezmožen za delo več kot tri delovne dni, ugotovljeno poklicno bolezen in nevarni pojav\n\n-       dolžnost varstva pred požarom\n\nPojavlja se še problem omarice za prvo pomoč, ker pri nas obstajajo samo dve vrsti. Odgovor katerega  sem dobil je da se prilagodi glede na frekvenco ljudi v prostoru. Do obiska inšpektorja se bom tega držal, potem pa po njegovih navodilih.",
    "author": "Perica",
    "author_level": "Pripravnik"
  },
  {
    "ctx": "Zavod za požarno varnost in varnost pri delu LJ?!?",
    "content": "Perica, hvala za te informacije!\n\nMi lahko mogoce FWjas mail pravnice iz OZS? Da si ga sprintam v primeru prihoda inspektorja ? Link do maila imam na strani v podpisu. HVALA! 5*",
    "author": "Anzee",
    "author_level": "Pripravnik"
  },
  {
    "ctx": "Zavod za požarno varnost in varnost pri delu LJ?!?",
    "content": "Saj ni skrivnost:\ne-pošta: katarina.zeleznik@ozs.si\nskype: katarina.zeleznik\nspletna stran: http://www.ozs.si",
    "author": "Perica",
    "author_level": "Pripravnik"
  },
  {
    "ctx": "Zavod za požarno varnost in varnost pri delu LJ?!?",
    "content": "Nekaj se je spremenilo tudi glede elekromeritev in meritev strekovodne napeljave (pravilnik o meritvah). Tole je samo povzetek:\n\nRedni pregled električnih inštalacij v stavbah, ki obsega pregled, preskuse in meritve električnih inštalacij, je treba izvesti v roku, ki ni daljši od 8 let po zahtevah Pravilnika o zahtevah za nizkonapetostne električne inštalacije v stavbah\nRedni pregled sistema zaščite pred strelo je treba izvesti vsaki 2 leti pri zaščitnih nivojih I in II ter vsaka 4 leta pri zaščitnih nivojih III in IV po Pravilniku o zaščiti stavb pred delovanjem strele.\nMeritve strelovodne instalacije se izvajajo v rokih od enega do treh let, odvisno od namena in vrste objekta.\n\nTudi zdravniški pregled več ni obvezen za vse panoge, kar pa je najbolje preverit na OZS-dokler še  moraš plačevat članarino.",
    "author": "Perica",
    "author_level": "Pripravnik"
  },
  {
    "ctx": "Zavod za požarno varnost in varnost pri delu LJ?!?",
    "content": "Nateguni da jim ni para. NE POSLUJTE Z NJIMI! Ne bo nič drugega kot nategnjeni boste na koncu.\nPa pe en POZOR !\nTa firma sploh nima licence za izvajanje tečajev za varstvo pri delu. Njihova \"diploma\" sploh ne velja ko pride inšpektor!",
    "author": "dsf",
    "author_level": "izbrisani"
  },
  {
    "ctx": "Zavod za požarno varnost in varnost pri delu LJ?!?",
    "content": "Nov zakon 43/2011-ZVZD-1 ima definicijo samozaposlenega:\n\n(1) Oseba, ki opravlja pridobitno ali drugo poklicno dejavnost kot edini ali glavni poklic, pa ne zaposluje drugih delavcev in v delovni proces ne vključuje drugih oseb (v nadaljnjem besedilu: samozaposlena oseba), je v skladu s tem zakonom in drugimi predpisi o varnosti in zdravju pri delu odgovorna za svojo varnost in zdravje ter za varnost in zdravje drugih oseb, na katere vplivajo njena dejanja ali opustitve. \n\nOpozarjam vas tudi na to, da če ne boste imeli urejenega varstva pri delu in se vam na delu pripeti nezgoda (delovna nesreča) vam bo zavarovalnica zahtevala refundacijo zdravljenja poškodbe.\n\nO tem je več napisano na strani delovne inšpekcije: http://www.id.gov.si/fileadmin...t_11.9.2012.pdf",
    "author": "Kumerb",
    "author_level": "Zelenc'"
  },
  {
    "ctx": "Zavod za požarno varnost in varnost pri delu LJ?!?",
    "content": "ksz...\n\nhvala vsem za pomoč & nasvete  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\nsem potalal zvezdice, postov z alti žal ne morem nagrajevati  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Matey",
    "author_level": "AlterZavarovalničar"
  },
  {
    "ctx": "Zavod za požarno varnost in varnost pri delu LJ?!?",
    "content": "\n\t\n\t\n\t\t\n\t\t\n\t\t\tCitat:\nUporabnik dsf pravi:\n Nateguni da jim ni para. NE POSLUJTE Z NJIMI! Ne bo nič drugega kot nategnjeni boste na koncu.\nPa pe en POZOR !\nTa firma sploh nima licence za izvajanje tečajev za varstvo pri delu. Njihova \"diploma\" sploh ne velja ko pride inšpektor!\n\t\t\n\t\tKlikni za razširitev\n\t\n\nto sem tudi jst zasledil, da varnost pri delu opravljena pri njih ne velja za inšpektorja tko, da bolš jih je zavrnit kot pa, da te po domače nat....\nnajboljš je verjetno preverit vse pr  pooblaščenih osebah  in to s pogovorjem v živo ne pa prek slušalke.",
    "author": "moteco",
    "author_level": "Pripravnik"
  },
  {
    "ctx": "Zavod za požarno varnost in varnost pri delu LJ?!?",
    "content": "Pozdravljeni,\n\nnašel sem odličen blog - http://www.varstvo-pri-delu.net/, kjer je veliko informacij o varstvu pri delu.",
    "author": "mirko_77",
    "author_level": "Pripravnik"
  }
]