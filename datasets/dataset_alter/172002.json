[
  {
    "ctx": "[Vodič] Koncertna fotografija",
    "content": "Po ideji iz teme \"Fotografski Slovar\" je pred vami malo daljši tekst, temelječ na članku, ki ga je v reviji Digital Photographer (št. 46) objavil Daniel Boud. Pripisal sem nekatera svoja skromna opažanja, vendar gre v veliki meri zgolj za prevod. Originalni članek si lahko preberete --&gt;tukaj&lt;--. Tam so tudi slike, ki spremljajo izvorni tekst. Spodnje besedilo pa sem opremil z nekaterimi svojimi fotografijami. \nDa bi ta vodič bil še boljši od originalnega članka,  \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n prosim za sodelovanje ostalih članov foruma, ki imajo izkušnje na tem področju, da besedilo dopolnijo, opozorijo na napake, tako vsebinske kot slovnične, ter nenazadnje za prispevek svojih fotografij k boljši ilustraciji spodnjega teksta. Pri opisih slik so navedene tudi nastavitve, ker sem pretipkaval, obstaja možnost da sem se kje zmotil - EXIF je priložen vsem slikam razen pri zadnji (ker je šlo za novo datoteko), če se kje ne ujema, EXIF podatki zmagajo...\nIdealno bi bilo, če bi mi najdene slovnične napake sporočali na PM, da ne bo vsak drugi komentar tipa \"Tam pa manjka vejica\". V vaših postih pričakujem predvsem predloge za izboljšavo vsebine, morebitna vprašanja v zvezi s temo, če kaj ni dovolj podrobno opisano in pa če kdo zna, odgovore na ta vprašanja. Tako bomo drugo temo razbremenili \"začetniških\" vprašanj. Dobrodošli so tudi komentarji kako bi prikazane slike lahko izboljšali, če bi spremenili nastavitve v fotoaparatu. No, pa če že morate, lahko napišete tudi kakšen car sem da sem to skupaj spravil.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nV kolikor bo odziv pozitiven, lahko pripravim še vodiče za druga področja fotografije. Materiala imam precej. Časa nekoliko manj. \n\n\n Pred koncertom  \n\nČe se prvič odpravljaš na koncert izključno kot fotograf, raje ne izrabi vseh zvez in poznanstev, da pridobiš akreditacijo za koncert leta. Fotografiranje koncertov se zelo razlikuje od vseh drugih vrst fotografiranja in dokler nimaš dovolj izkušenj, verjetno nisi pripravljen na tak izziv.\nZ akreditacijo si pridobiš pravico fotografiranja iz neposredne bližine odra. Kljub temu, da je tam neprimerno manj ljudi, kot za ograjo, kjer je množica gledalcev, je tvoje delo vse prej kot enostavno. \nObkrožen si z drugimi fotografi, varnostniki, velikokrat tudi z drugimi nenastopajočimi VIPovci (as in very important person in ne služba za varovanje z istim imenom).\nDa bi v objektiv ujel bistvo nastopa in energijo nastopajočih, se moraš najprej naučiti sodelovanja z odrskimi lučmi in predvidevanja kdaj je pravi trenutek za nepozabno fotografijo.\n\n Čarobna kartica - akreditacija \n\nKo si nabral dovolj izkušenj z lokalnih koncertov, boš za večje koncerte moral pridobiti akreditacijo. Dostop do odra običajno omejujejo organizatorjevi varnostniki, akreditacije pa podeljuje bodisi manager nastopajočega ali pa manager koncerta (PR). Pri nas v največji meri akreditacijo podeljujejo kar organizatorji sami. Zelo redko tudi vodje prizorišča (koncertne dvorane, štadiona, itd).\nAkreditacijo in z njo vse &#187;privilegije&#171; pridobiš zato, da fotografije nekje potem objaviš in s tem promoviraš nastop.\nTo pomeni, da akreditacijo lahko pridobiš prek nekega medija. Bolj ko je ta medij priznan, pa tudi relevanten, večja je možnost, da akreditacijo dejansko pridobijo zate. Manj verjetno je, da boš akreditacijo pridobil kot svobodni fotograf.\nČe nisi že zaposlen pri nekem mediju, boš verjetno moral začeti na samem koncu &#187;prehranjevaljne verige&#171; koncertne fotografije z pošiljanjem svojega portfolia k različnim medijskim podjetjem in se promovirati kot koncertni fotograf.\nNajbolj pogost začetek za koncertnega fotografa je brezplačno delo za internetne portale, lokalne časopise, študentske organizacije in podobno, preden lahko zajadra med pomembnejše publikacije.\n\n ________________   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n CarWash: Takole zgleda, če se za kak dogodek odločiš 5 minut pred pričetkom in nimaš akreditacije. Potem slikaš bolj ali manj tiste, ki jo imajo. \n1/320s | F5.6 | 70mm \n\n Priprave \n\nJuhu, po nekem bizarnem naključju (morda se te je usmilila boginja sreče, morda so vsi fotografi pri nekem časopisu kolektivno zboleli) si vendarle pridobil akreditacijo. No, preden daš izdelati svoje vizitke z napisom &#187;Profesionalni koncertni fotograf FotoGenij&#171; je potrebno opraviti še nekaj stvari.\nZa res velike dogodke, ki praviloma niso v tvojem mestu, ampak kilometre in kilometre daleč (tudi v sosednjih državah), je zelo pametno še pred koncertom preveriti, če je tvoja akreditacija dejansko potrjena. Prav tako je dobro imeti telefonsko številko kontaktne osebe, če bi slučajno prišlo do kakih komplikacij.\nČe pričakuješ, da boš moral menjati objektive, si alternativnega pripravi, da bo takoj na dosegu roke. Nekateri fotografi imajo raje okoli vratu obešena kar dva fotoaparata, enega z širokokotnim objektivom in drugega z tele ali zoom objektivom. To je sicer  zelo priročno, vendar pomeni dodatno obtežitev in težje premikanje. Prav tako imej vedno rezervne baterije in spominsko kartico (razen če slikaš na film...).\n\n Oprema \n\nNe glede na to ali za določen dogodek potrebuješ akreditacijo ali ne, pa vsekakor potrebuješ opremo s katero boš ujel &#187;tisti&#171; trenutek.\n Fotoaparat: Skoraj vsi koncertni fotografi uporabljajo digitalne zrcalno refleksne fotoaparate. Sem sicer že srečal eno punco s pressico (drug izraz za akreditacijo) okoli vratu in kompaktom (!) v roki, a zdi se mi da ni bila preveč navdušena nad svojimi rezultati... Kakorkoli že, zaradi že opevane slabe razsvetljave pričakuj, da boš vse slike posnel z ISO vrednostjo na 800 ali več.\n Objektivi:  Seveda je vse odvisno od samega prizorišča in svetlobe, a najbolj priporočljivi so objektivi z čim večjo zaslonko (F2.8 in manj). To so večinoma objektivi z fiksno goriščno razdaljo, ki so obenem tudi bolj ostri kot zoom objektivi. Če imate Canonov dSLR, nimate nikakršnega izgovora, da ne bi imeli s seboj 50mm F1.8 (bolj popularno &#187;Nifty-Fifty&#171. To je dejansko najcenejši objektiv na trgu in vsak začetnik bi ga moral imeti, saj kljub svoji ceni in (ne)kvaliteti izdelave ohišja, omogoča zelo ostre posnetke. Seveda, če že imaš 50mm F1.4 ali celo F1.2, potem 1.8 ne potrebuješ...\nTako, za srednje &#187;portretsko&#171; območje smo poskrbeli. Primerni so tudi drugi fiksni objektivi, npr. 35mm 1.4, 85mm 1.2 L in 1.8. Odvisno pač od tega kako daleč dejansko si od odra, saj za zoom pri fiksnih objektivih uporabljaš kar svoje noge. Potrebuješ še objektiv za široki kot  in verjetno tele objektiv.\nZavedati se je treba, da večinoma fotografiraš izpred odra samega, tako da zelo dolg doseg niti ni potreben &#8211; večina posnetkov bo posneta na goriščni razdalji manjši od 100mm.\n\nSeznam uporabnih objektivov na koncertih:\n- Canon EF 70-200mm F2.8L IS USM &#8211; odličen objektiv za večje odre ali pa koncerte, kjer oder ni  ločen od gledalcev z ograjo in je treba fotografirat bolj od daleč.\n- Nikon AF-S VR 70-200mm F2.8G IF-ED &#8211; Z enakim dometom kot zgornji Canon, le da ni Canon.\n- Canon EF 50mm F1.4 USM\n- Sigma AF 70-200mm f/2.8 EX HSM DG\n- Sigma AF 17-70mm f/2.8-4.5 DC macro\n- Nikon AF 50mm F1.4\n- Tamron SP AF28-75MM F2.8 XR Di LD Aspherical (IF)\n...\n[Tale seznam bi še podaljšal, vendar poznam le Canonove objektive, če kdo pozna še kaj drugega, naj prosim pove, bom dodal.]\n\n\n Nastavitve \n\nPri koncertni fotografiji se vse podreja svetlobi, oziroma pomanjkanju le te. Zato je potrebno sprejemati določene kompromise pri nastavitvah &#8211; ne moreš izbrati ISO 100, F4.5, in hitrost zaklopa 250ms, ker enostavno ne boš &#187;ničesar&#171; posnel.\nISO &#8211; Nastaviš na 800 ali 1600, pri 1600 se sicer že precej pozna zrnatost (noise), vendar se temu včasih ne da izogniti. Pač v Photoshopu pozneje uporabiš Noise Ninja ali pa Neat Image.\nMerjenje &#8211; Če fotoaparat dopušča izbiro vrste merjenja osvetlitve, izberi spot ali partial. Tako boš povečal možnost da fotoaparat pravilno oceni svetlobo, ne da bi ga pri tem zmotile luči iz ozadja, ali pa tema zunaj odra. Spot in partial metering pri merjenju svetlobe upoštevata le manjši del celotnega področja slike &#8211; tisti del, ki ga želiš pravilno osvetliti.\n Zaslonka  - izbereš pač najmanjšo F vrednost, ki jo v dani goriščni razdalji objektiv dopušča. To naj bo 2.8 ali manj. Pri tem se seveda zmanjša globinska ostrina, zato je še posebej pomembno, da dobro izbereš točko ostrenja. \n Hitrost zaklopa - Pri slabši svetlobi so potrebni daljši časi osvetlitve, da bi v objektiv prišlo dovolj svetlobe. Vendar pretiravati tudi ne smeš, saj daljši ko je čas osvetlitve, manj ostra je slika. Tu prav pride stabilizator slike (IS, VR, OS, odvisno od proizvajalca objektiva). Vendar tudi tako dober stabilizator odpove, če je na odru nek hiperaktiven izvajalec, saj bo zaradi dolžine časa osvetlitve slika vedno zamegljena.\nČe se le da, poskusi fotografirati s čim višjo hitrostjo zaklopa ali pa z nižjo ISO vrednostjo. Vendar se pod ISO400 ni potrebno spuščati, saj vsi novejši dSLRji slikajo dovolj dobro tudi pri ISO800.\nZaradi &#187;prehitrega&#171; zaklopa bodo slike včasih premalo osvetljene. Vendar če je slika ostra, jo lahko v Photoshopu &#187;rešiš&#171;. Če slika ni ostra, jo lahko zbrišeš.\n Zaslonka in zaklop skupaj - Kot začetnik nastavi fotoaparat na Av ali Tv in naredi nekaj poskusnih slik. Ko dobiš sliko, ki je dovolj osvetljena in hkrati dovolj ostra, ostani pri tem. Upoštevaj pa, da se svetloba na koncertu konstantno spreminja, zato redno preverjaj nastale slike, če so pravilno osvetljene. Pri tem naj ti bo v pomoč predvsem histogram &#8211; slika na LCDju fotoaparata je lahko zavajajoča.\nIn spet: Če je slika premalo osvetljena, jo lahko osvetliš v Photoshopu. Če so slike preveč osvetljene (področja na sliki popolnoma bela), je slika neuporabna.\nSeveda to ne pomeni, da lahko iz črne slike dobiš ven dnevno svetlobo. Photoshop omogoča popravke do +- enega Full Stopa, kar je več, že izgleda preveč nenaravno, oziroma se pojavi zrnatost. Tu precej pomaga če slikaš v RAW načinu, saj se kljub popravkom podatki na sliki ne zgubijo tako kot pri JPEG kompresiji.\n\n Tehnike koncertne fotografije \n\nČetudi vso tehnološko ozadje obvladaš, to še ne pomeni, da bodo vse slike dobre. Pomembno je, da znaš oceniti, kdaj je treba pritisniti na gumb.\nGlej kam so usmerjeni reflektorji. Počakaj, da nastopajoči stopi v svetlobo. Počakaj, da stopi stran od mikrofona &#8211; le ta je lahko zelo moteč na fotografiji (kar pa ne pomeni, da ne smeš slikati ko je pred mikrofonom). \n\n  ___________   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n Indira & Alen: Čisto v redu sliko pokvari mikrofon, ki izvajalcu prekriva pol obraza...  \n1/125s | F4.5 | 70mm \n\nSlikaj takrat, ko je subjekt v momentu, ko poskuša komunicirati s publiko, ko se še posebej trudi z inštrumentom.\nDigitalna fotografija omogoča slikanje do onemoglosti. Izkoristi to. In rezervno kartico prav tako. \nOpazuj ozadje in luči. Fotografija, kjer je nastopajoči osvetljen od zadaj je lahko zelo impresivna.\n\n ________________   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n Severina: Za kitaristom se je odvijala igra svetlobe. \n1/20s | F1.8 | 50mm \n\n Medtem, ko se osredotočaš na izvajalca v ospredju, ne pozabi na to kaj se dogaja v ozadju. Preprosto ozadje je čisto v redu. Poskusi se izogniti slikanju nosilcev luči ali pa reklamnim panojem. Vsak detajl v ozadju krade pozornost s točke fokusa.\n\n ________________   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n Mladenič samozavestno sam na odru, za njim večtisočglava množica \n1/125 | F2.8 | 17mm \n\n Atmosfera \n\nČeprav si tam zato, da bi posnel dogajanje na odru, ne pozabi pogledati naokoli in ujeti druge gradnike predstave. Ko veš da imaš nekaj dobrih slik nastopajočega, lahko narediš tudi  nekaj posnetkov gledalcev. Če lahko ujameš v objektiv izvajalca in publiko, toliko bolje. \n\n ________________   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n Indira & Alen: Le korak od občinstva. \n1/50 | F3.5 | 33mm \n\nVčasih najboljšo fotografijo lahko narediš še preden prideš v dvorano &#8211; slika čakajočih v vrsti za vstopnice je lahko zelo zanimiva.\n\n Bonton \n\nBodi prijazen do ljudi okoli tebe. Če slikaš iz publike, se ne prerivaj. Če bi rad prišel bližje, pocukaj osebo pred sabo (za ramo, ne za lase) in vprašaj, če te spusti za trenutek naprej. Večina, ki te opazi, ti bo tako ali tako dala nekaj prostora. Če te ne spustijo naprej, nič hudega, poskusi drugje. Ni se vredno prepirati, medtem ko imaš okoli vratu tisoč in več evrov vredno opremo. Če moraš nujno stopiti neposredno pred koga, mu to povej in obljubi da se boš takoj umaknil &#8211; obljubo tudi izpolni.\nČe si med odrom in ograjo, upoštevaj druge fotografe. Glej kaj počnejo, morda dobiš dobro idejo za kompozicijo... Pazi le, da jim ne stopiš pred objektiv tik preden slikajo. Ne pozabi, za mnoge izmed njih je to služba, od tega živijo, plačujejo položnice, šolajo otroke, itd. Ti pa jim tam delaš gužvo (to se nanaša na tiste, ki ste tam prvič kot fotografi, ker vam je akreditacijo zrihtal sosed/stric/sodelavec).\n\nUpoštevaj varnostnike in njihova navodila. Če rečejo, da je konec slikanja, je konec. Zelo malo verjetno je, da bi pa ravno naslednja slika bila zlata vredna. Če si prijazen, bodo tudi oni do tebe. Če nisi prepričan, kaj je dovoljeno, vprašaj. To jim da občutek pomembnosti in včasih ti dovolijo tudi kaj, česar ne bi smel početi, recimo zlezeš lahko na rob odra in poslikaš bobnarja. Čisto od blizu. Če so neizprosni, pa nič hudega &#8211; tepsti se z njimi res ni treba.\nVendar (!), ko organizator reče: \"Fantje in punca (vedno je vmes tudi kaka punca), na voljo imate 3 komade, potem se morate umakniti\", to še ne pomeni, da je to zakonsko predpisano. Kar hočem povedati je to, da ko se konča tretji komad, nikar na vrat na nos ne zapusti prostora pred odrom. Organizator bo sam poskrbel, da vas bodo varnostniki počasi pospremili z odra. TAKRAT je čas za odhod in nič prej.\n\n Flash \n\nFlash je na koncertih načeloma nezaželen, tudi če ni izrecno prepovedan. Če je, ti bodo ob izročitvi akreditacije to tudi povedali. Predvsem zato, ker kvari koncentracijo nastopajočega. Vendar je včasih za solidno sliko skoraj nujen. Če si v manjšem prostoru, poskusi z odbijanjem od stropa ali stene, vsekakor ne pevcu v oči. Flash omeji na absolutni minimum.\n\n Po koncertu \nPotem, ko si naredil stotine fotografij na koncertu, jih doma preglej in izberi najboljših 20-30. Izmed teh izberi tri najboljše. Če misliš drugim pokazati svoje slike, jim pokaži samo tiste res najboljše. Domnevali bodo, da so tudi ostale tvoje slike tako dobre. \n\n Urejanje slik z računalnikom \n\nVčasih je potrebno sliko tudi malo popraviti. To ni pojav digitalne fotografije. Fotografi so tudi v temnicah s slikami počeli marsikaj, tako da temu ne moremo reči goljufanje. Vendar ni potrebno pretiravati.\nMalce popraviš kontrast (da bo črna res črna). Popraviš lahko tudi levels. Če si slikal v RAW, je urejanja malo več. Uporabiš lahko filtre za izostritev slike, vendar ne pretiravaj. Časopisi in drugi mediji niso navdušeni nad preveč obdelanimi slikami. \nNajbolj pogosto se zgodi, da je težava v rdečih reflektorskih lučeh, ki popolnoma prebarvajo kožo. Če se potrudiš, se to hitro popravi v naravno barvo kože.\nVčasih je rdeča barva tako zelo dominantna, da slika izgleda neuporabna. Takrat ne preostane drugega, kot da poskusiš sliko spremeniti v črnobelo in tako rešiš, kar se rešiti da. Vendar zelo malo revij je pripravljeno objaviti črnobelo sliko.\n\n  ________________   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n Severina: Premočna rdeča luč hitro pokvari sliko. Črnobela zgleda mnogo bolje. Pred tem sem se pol ure mučil s tem, da bi jo popravil v naravne barve. Ni šlo.\n1/20 | F4.5 | 57mm\n\n Sorodne povezave: \n Prvotna verzija izvornega članka - z drugačnimi fotografijami \n Še en tutorial v angleščini, Del kjer razlaga o fotografiranju na film lahko preberete kot zanimivost. Ugotoviš od kod ISO na digitalnih fotoaparatih.\n Krajši tutorial  z nekaj nasveti o nastavitvah. Avtor ima fetiš na drage objektive.\n[Tudi tu bi bilo potrebno dodati nekaj linkov. Predlogi dobrodošli.]",
    "author": "DrM007",
    "author_level": "700. registrirani uporabnik"
  },
  {
    "ctx": "[Vodič] Koncertna fotografija",
    "content": "Jah, nic, potrudil si se \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n  5*",
    "author": "ahmed",
    "author_level": "Fizikalc"
  },
  {
    "ctx": "[Vodič] Koncertna fotografija",
    "content": "odlicnooo\n\nuno lulo na 1. sliki ti pa je stiber zakril. tepst bi ga bilo treba. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Diablo",
    "author_level": "Fizikalc"
  },
  {
    "ctx": "[Vodič] Koncertna fotografija",
    "content": "odlično tole napisano!! mislim, da ne rabi nobenega posebnega popravka, morda kakšna slovnična, zarad katere pa ne bi najedal... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\ndrugače sem pa tudi sam takoj rekel - bemti Štibra, ko se takole nalima... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nskratka - več kot zaslužil si si 5 zvezd!! \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "Dobra podlaga za prvi poskus slikanja koncerta. Hvala in 5*. Se priporočam za še.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Drago",
    "author_level": "gps navigator"
  },
  {
    "ctx": "[Vodič] Koncertna fotografija",
    "content": "Hja, če organizator dopušča, da si meter proč od izvajalk, boš pač fotkal s te razdalje...cilj je napraviti čimboljše fotke, ne pa skrbeti za to, da potrebneži za ograjo prvič v življenju vidijo golo žensko. Na onem erotičnem kao showu v celju je bila pa sploh kriza, ko se je bilo treba skoraj pretepati z obiskovalci, ki so se rinili k 'artistkam'. Ni naključje, da mi je najbolj pri srcu športna fotografija, raznih slačishowov in miss izborov pa upam, da mi ne bo več treba kaj dosti fotkat.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "stieber",
    "author_level": "čebinar"
  },
  {
    "ctx": "[Vodič] Koncertna fotografija",
    "content": "Sem naredil sticky, pa tudi nagrado dobiš. 100 ALT bo dovolj ?  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "philips",
    "author_level": "Guru"
  },
  {
    "ctx": "[Vodič] Koncertna fotografija",
    "content": "lol, hvala za alte, za katere itak ne vem kaj bi z njimi. Mislim, da do zdaj niti enega še nisem porabil. Mogoče za kako fotko pripopat, to pa je tudi vse. To da je sticky, je pa kul ja. I feel important...\n\n@stieber: jaz sem se tam jezil nase, ker sem bil brez akreditacije, ne na tiste, ki so jo imeli. Sicer sem pa prilepil najhujši primer - imam tudi boljše. Glede potrebnežev za ograjo pa se ne strinjam - oni so (smo) plačali vstopnico, da lahko vidijo(mo) golo žensko, akreditiranci ne. Sicer pa sem tudi že zgoraj nekje napisal, če organizator dovoli, greš zaradi mene lahko tudi na njo, karkoli, le da dobiš dobro sliko. Ni pa lepo cel nastop stati direkt pred njo.\n\n@all: hvala za pozitivne komentarje. ja Dizzy tudi slovnične napake je treba popravit, ker bi lahko enkrat, ko bo več boljših slik zraven in več koristnih informacij naredil en lep pdf s stalno povezavo, da se da tudi natisniti.\n\nIn ne, vgrajena funkcija za tiskanje ni uporabna, predvsem zato ker ti na vrhu prikaže nek čuden logotip... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DrM007",
    "author_level": "700. registrirani uporabnik"
  },
  {
    "ctx": "[Vodič] Koncertna fotografija",
    "content": "Ja, ampak to, da ljudem z vstopnico zagtovi ustrezen pogled, je naloga in skrb organizatorja, ne fotografov. Jaz praviloma v takih primerih klečim oz čepim, da folk tudi kaj vidi, ampak žal se takšni dogodki velikokrat sprevžejo v boj med fotografi, ko nekdo skoči toliko naprej, da ostalim zakrije pogled...potem greš pa samo še bližje...na nekaj dogodkih smo se pred samim začetkom kar v redu zmenili in se tega nato tudi držali in vsak je prišel na svoj račun. Dovolj pa je, da se nekdo ne drži dogovora in nastane pravi stampedo, v katerem ti višina in telesna moč prideta kar prav. \n\nLani na motorshowu je voditelji potegnil odlično potezo, ko je po določenem času fotografe poslal na oder, tako da je folk na koncu imel neoviran pogled, letos pa je bilo, kot je pač bilo.",
    "author": "stieber",
    "author_level": "čebinar"
  },
  {
    "ctx": "[Vodič] Koncertna fotografija",
    "content": "Ja, v tem se pa popolnoma strinjam. To je naloga organizatorja. Jaz do sedaj še nisem mel \"slabih\" izkušenj z drugimi fotografi. Pač tako se napopaš da nikogar ne motiš ali pa le za nekaj sekund in greš naprej. Itak nima smisla met 30 \"istih\" slik.\nKamermani pa so čisto druga sorta folka. K delajo 24 fotk na sekundo mislijo, da so ne vem kako pomembni in na fotografe gledajo zviška. Pri tem ne mislim študente FDVja, ki jim poptv da eno prakamero in jih pošlje reportažo delat - mislim, na tiste, ki jih organizator ali band pripelje s seboj in posnamejo cel dogodek, ter skrbijo da je livefeed na platnu.",
    "author": "DrM007",
    "author_level": "700. registrirani uporabnik"
  },
  {
    "ctx": "[Vodič] Koncertna fotografija",
    "content": "ti lifefeederji meni full živcev ponavadi na koncertih požrejo.\n\nsicer vedno pogledam na platno, če je kamera, ki mi je v napoto, aktivna, in ponavadi skačem pred njo takrat, ko ni aktivna, ampak te un tip vseeno naganja stran. enkrat sem enemu rekel - ti se mi nastavljaš cel faking koncert tle, js ti pa skočim za deset sekund - ne peezdi se, ker tako ali tako pazi, da nisem v \"etru\".\n\nso pa nekateri kamermani lifefeeda okej - ti pove - trenutno snemam samo bližake, tako da si komot pred kamero. to se mi je zgodilo na našem Ritmu mladosti in na Belvijevi noči. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "ksz...\n\nem... rad bi popravil tipkarsko napako v zgornjem tekstu pa ne gre, ker je potekel maksimalni čas za urejanje posta... kaj pa zdaj?",
    "author": "DrM007",
    "author_level": "700. registrirani uporabnik"
  },
  {
    "ctx": "[Vodič] Koncertna fotografija",
    "content": "@ dizzy - sorry za off ampak \"lifefeederji\"  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "stilo",
    "author_level": "Fizikalc"
  },
  {
    "ctx": "[Vodič] Koncertna fotografija",
    "content": "jah, kaj nej, če se jim pa lahko tudi tako reče. delajo pač life feed za publiko... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "\n\t\n\t\n\t\t\n\t\t\n\t\t\tCitat:\nUporabnik DizzyReed pravi:\n jah, kaj nej, če se jim pa lahko tudi tako reče. delajo pač life feed za publiko... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\t\t\n\t\tKlikni za razširitev\n\t\n\nSliši se že tko, napiše se pa live feed. Life pomeni življenje.",
    "author": "stilo",
    "author_level": "Fizikalc"
  },
  {
    "ctx": "[Vodič] Koncertna fotografija",
    "content": "lol, delajo \"live feed\" ne pa life... k life feed ma čist drug pomen...",
    "author": "DrM007",
    "author_level": "700. registrirani uporabnik"
  },
  {
    "ctx": "[Vodič] Koncertna fotografija",
    "content": "ah... jajca... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n )",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "\n\t\n\t\n\t\t\n\t\t\n\t\t\tCitat:\nUporabnik DrM007 pravi:\n ksz...\n\nem... rad bi popravil tipkarsko napako v zgornjem tekstu pa ne gre, ker je potekel maksimalni čas za urejanje posta... kaj pa zdaj?\n\t\t\n\t\tKlikni za razširitev\n\t\n\nNajboljše da mi napišeš kaj je treba popraviti, pa bom jaz uredil.",
    "author": "philips",
    "author_level": "Guru"
  },
  {
    "ctx": "[Vodič] Koncertna fotografija",
    "content": "Mene še edino zanima na kak način ostrite - stalno/enkratno ?\nKer pri stalnem je problem da ti skoraj nikoli ne izostri tistega, kar bi rad (torej obraz), pri enkratnem pa zna biti pevec/pevka že izven fokusa ko pritisneš do konca (eni pač ne morejo biti pri miru).\n\nPa verjetno uporabljate centralno točko, ne ?",
    "author": "philips",
    "author_level": "Guru"
  },
  {
    "ctx": "[Vodič] Koncertna fotografija",
    "content": "One shot. Sploh pri vstopnih modelih zna bit servo precej nenatancen in pocasen.\nSam ponavadi ostrim na centralno tocko (pac edina krizna pri mojem foticu) in potem premaknem kader \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DJ_Beat",
    "author_level": "Dacar"
  },
  {
    "ctx": "[Vodič] Koncertna fotografija",
    "content": "jaz sam veliko kombiniram. večina pa moram reči, da na AI Servo, ponucam pa čisto vseh devet točk, ki jih imam. ko sem delal z Markom, pa mi je bila všeč nastavitev, da z gumbom, katerega mislim, da sam določiš, prekineš AI Servo in postane, dokler držiš ta gumb, ostrenje one shot in je to več kot pripravno. plus da ima nebroj avtofokusnih točk in da vse držijo kot prilimane.\n\nkadar sem na Sigmi, je 60% časa ostrenje na AI Servo, z ostalimi objektivi pa vedno na One Shot. je pa res, da moraš način naštudirat, da ti funkcionira.",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "Na Severini sem imel nastavljeno na AI Focus (sploh nisem gledal kaj sem nastavil, namen je bil AI Servo  \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n\n\nDa pa narediš na centralno točko pri AI Servo pa je itak nemogoče, ker kakor hitro dobiš ozadje na sredino, ti že ostri na ozadje in nimaš nič od slike  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "philips",
    "author_level": "Guru"
  },
  {
    "ctx": "[Vodič] Koncertna fotografija",
    "content": "ko delaš na AI Servo, moraš točno vedeti, kam boš s točko meril, moraš točno vedeti, če ga bo kaj zmotilo in podobno. dejansko se moraš z AI Servom po eni strani full bolj znajt, po drugi strani pa je delo full lažje, vsaj meni. plus, da so fotke, vsaj pri meni (spet \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n) na AI Servo všečnejše.",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "Pač odvisno kak je kdo navajen  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nKer na centralno točko IMO servo ni najbolj primeren, ker da imaš oči vedno na sredini ni ravno neka huda kompozicija. Morem pogledat če se da focus zaklenit pri AI Servo (ono tipko za exposure lock se da nastavit tudi za focus lock, mogoče bo celo delalo tako kot jaz hočem).",
    "author": "philips",
    "author_level": "Guru"
  },
  {
    "ctx": "[Vodič] Koncertna fotografija",
    "content": "Pri servu pac ne uporabljas centralne tocke, ampak katero drugo. Je pa problem, ker je veliko pocasnejsa in nenatancna kot centralna.",
    "author": "DJ_Beat",
    "author_level": "Dacar"
  },
  {
    "ctx": "[Vodič] Koncertna fotografija",
    "content": "Ena custom funkcija dela ravno to kar hočem, torej da s pritiskom na gumb * začasno ustavi servo.\nAmpak mi je ful čudno da imaš prožilec na pol stisnjen, potem stisneš *, nato pa še sprožilec do konca  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nBom danes malo kombiniral glede AF, pa bom potem videl kaj mi najbolj paše.\nDejansko mi je pomembno samo to, da bo ostrilo na obrazu.",
    "author": "philips",
    "author_level": "Guru"
  },
  {
    "ctx": "[Vodič] Koncertna fotografija",
    "content": "40D ima to prednost, da ima zadaj še eno tipko, s katero ostriš. jaz več ali manj ves šport in koncerte ostrim na tisto tipko.\n\n@DJ Beat: 40D ima vse točke kar dosti natančne, vsaj pri meni je tako.",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "ko je ravno govora o vodičih - sam sem našel nastavitev na svojem 40D, da lahko ostriš samo na gumbe zadaj (gumb označen z zvezdico) in s sprožilcem dobesedno samo streljaš, se zna pokazat za zelo uporabno nastavitev na koncertih, kjer je veliko akcije - problem je samo v tem, da je včasih AI Servo malček bolj nezanesljiv kot One Shot. sem pa celoten koncert BFM-jev naredil na ta način in moram reči, da sem bil precej zadovoljen.\n\nše ena ugotovitev - več ali manj je belina nastavljena nekje med 3400K in 3800K - do sedaj, ko sem nastavil na 3500, še nisem imel večjega dela s popravljanjem beline.",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "ja tud eos 550D ima to v custom funkcijah - v bistvu nastaviš, da ima shutter prednost pred fokusom, oz. da vedno ko pritisneš sprožilec fotoaparat slika, pa ni važno kako je stanje fokusa, fokusiraš pa z *",
    "author": "KillaKHAN",
    "author_level": "Guru"
  },
  {
    "ctx": "[Vodič] Koncertna fotografija",
    "content": "kako je s slikanjem na partijih? flash da ali ne? uporabil bi 50mm f1.8, nimam pa se namenskega flasha...",
    "author": "alexx_",
    "author_level": "nekaj v tem stilu"
  },
  {
    "ctx": "[Vodič] Koncertna fotografija",
    "content": "Če se gre za slikanje oseb na partijih, potem bo tale nastavitev kr ok ...\n\n \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "bmwm3csl",
    "author_level": "barbarski, nasilni, objestni motoristični norec"
  },
  {
    "ctx": "[Vodič] Koncertna fotografija",
    "content": "oz. second curtain.\n\nza party bo 50 1.8 problematičen, ker je precej ozek. razen, če gre za fotoaparat s senzorjem polnega formata, samo ... če bi imel tak fotoaparat, verjetno tega ne bi tu spraševal ... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "\n\t\n\t\n\t\t\n\t\t\n\t\t\tCitat:\nUporabnik DizzyReed pravi:\nsamo ... če bi imel tak fotoaparat, verjetno tega ne bi tu spraševal ... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\t\t\n\t\tKlikni za razširitev\n\t\nNe bodi tako preprican... Folk ima denar, kupi recimo 5Dmk2 + 24-70, 70-200, EX580II pa se kaj in potem slika na \"zeleno\", ker o drugem nima pojma. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DJ_Beat",
    "author_level": "Dacar"
  },
  {
    "ctx": "[Vodič] Koncertna fotografija",
    "content": "ne nimam full frame, bom pac kak korak ali dva nazaj stopil a ne, pa upam da bo slo \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nsaj to vam profijem ne bom hodil v zelje, brez skrbi \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nje to bolj taka interna zadeva, pa se ucim se \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\ntega 50mm 1.8 gledam pac zato, ker je res ugoden in zna bit vsestransko uporaben (me tud portreti zanimajo oz. bejbe \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n ) in nekak nimam ideje, kako bi drugace za ta dnar lahko fotkal v slabsih svetlobnih pogojih, ki so ponavadi na partijih.\n\nDJ_Beat, fotkam izkljucno na M \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "alexx_",
    "author_level": "nekaj v tem stilu"
  },
  {
    "ctx": "[Vodič] Koncertna fotografija",
    "content": "Ni letelo nate, verjemi \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DJ_Beat",
    "author_level": "Dacar"
  },
  {
    "ctx": "[Vodič] Koncertna fotografija",
    "content": "se eno vprasanje, do kolk max shutter speed pri koncertni fotografiji, da ni vse streseno? do kolk upate?",
    "author": "alexx_",
    "author_level": "nekaj v tem stilu"
  },
  {
    "ctx": "[Vodič] Koncertna fotografija",
    "content": "Nekaksno pravilo velja, da koliko milimetrov, taksen cas. Torej, 70mm - 1/60, 200mm - 1/200. Ce imas objektive s stabilizatorjem, naj bi praviloma ta cas lahko skrajsal na polovico. Je pa tudi odvisno od blende, tvoje mirne roke.. Poleg tega se ne boj povisati ISOta \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "DJ_Beat",
    "author_level": "Dacar"
  },
  {
    "ctx": "[Vodič] Koncertna fotografija",
    "content": "ja saj to pravilo nekako na splosno velja, sem ze slisal. ma saj jebeštrga, ko pride objektiv ga sprobam pa je. kaj pa sama kompozicija fotke? se fotografira celo telo, torso, obraz? tu mislim obiskovalce na partijih, DJa fotkas pac za mesalno mizo. saj vem, to je popolnoma subjektivna stvar in kreativna svoboda, pac zanima me iz prakse, kaj se bolse obnese...",
    "author": "alexx_",
    "author_level": "nekaj v tem stilu"
  },
  {
    "ctx": "[Vodič] Koncertna fotografija",
    "content": "na partyjih boš s 50 mm težko kaj uporabnega naredil, tudi če stopiš kak korak nazaj (kak korak bo veliko premalo \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n ) ...\n\nsicer za pravo koncertno fotografijo je 50 mm zelo fin objektiv, za fotkanje DJ-ja za mešalko pa spet odvisno ... fino je, da povežeš DJ-ja, mešalko in folk. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n to je ideal, ki pa ni vedno dosegljiv ...",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "ja saj tega se zavedam, sam trenutno pac moram nekak budget kompenzirat in 50mm se mi zdi najboljsi allaround kompromis. bomo vidli, jaz pa mislim da mi bo uspelo, bom pac reku, naj malo prostora naredijo za fotko, hebiga \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nce ne bo prevelike guzve, to ne bo problem.",
    "author": "alexx_",
    "author_level": "nekaj v tem stilu"
  },
  {
    "ctx": "[Vodič] Koncertna fotografija",
    "content": "na partijih je ponavad kr gužva ...\n\nkaj pa 35 mm 2.0?",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "Neumesna... Hajhujse mi je na kaksnem koncertu/prireditvi, ko ti \"momci\" tezijo za fotkanje.. ti pa gor 70-200.. Recem ok, stopite 5m stran pa bo \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n Gledajo itak ko tele v nova vrata in kej kmalu obupajo pri meni...",
    "author": "DJ_Beat",
    "author_level": "Dacar"
  },
  {
    "ctx": "[Vodič] Koncertna fotografija",
    "content": "se huje je, ko so tako pijani, da kar ne razume, da ga z to lečo ne moreš slikat in še kar naprej teži...  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "sergio",
    "author_level": "Fizikalc"
  },
  {
    "ctx": "[Vodič] Koncertna fotografija",
    "content": "Za take je gumbek za test flesa \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n Tolk da se pobliska, pa gres naprej.",
    "author": "DJ_Beat",
    "author_level": "Dacar"
  },
  {
    "ctx": "[Vodič] Koncertna fotografija",
    "content": "js vedno rečem, čak, vas bo uradni fotkal. pa sam gledajo ko tele v nova vrata. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\ndrugače pa - kolega me je pred časo prosil za nasvet, kaj kupit, ker je želel imeti bolj kot ne vse v enoobjektivni postavi. on je želel met 18-200 Sigmo, na Nikonu D7000. pa sem mu razložil kaj in kako, da naj raje za ta denar potem kupi ali nov Tamron 17-50 2.8 ali pa celo proba najt ugodno varianto z Nikkorjevim 17-55 2.8. seveda je on naredil po svoje, kupil Sigmo in zdaj jamra ...",
    "author": "DizzyReed",
    "author_level": "Shmoo"
  },
  {
    "ctx": "[Vodič] Koncertna fotografija",
    "content": "\n\t\n\t\n\t\t\n\t\t\n\t\t\tCitat:\nUporabnik alexx_ pravi:\n kako je s slikanjem na partijih? flash da ali ne? uporabil bi 50mm f1.8, nimam pa se namenskega flasha...\n\t\t\n\t\tKlikni za razširitev\n\t\n\nZakaj pa ne nabaviš raje (boljšega) 35mm 1.8? Je povsem ista cena kot 50mm. Razen, če hočeš kupiti cenejši 50mm brez AF.",
    "author": "Desty",
    "author_level": "Pripravnik"
  },
  {
    "ctx": "[Vodič] Koncertna fotografija",
    "content": "zato ker se mi gre za bolj univerzalen objektiv, 50mm se mi zdi bolj vsestranski, pa ker imam trenutno zelo tight budget \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\ntole na partiju bo bolj eksperimentalno \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "alexx_",
    "author_level": "nekaj v tem stilu"
  },
  {
    "ctx": "[Vodič] Koncertna fotografija",
    "content": "50mm na cropu vsestranski..no ja...men definitivno ne...sploh nevem če je komu vsestranski.....kvečemu 30mm...",
    "author": "WhiteCell",
    "author_level": "Fizikalc"
  },
  {
    "ctx": "[Vodič] Koncertna fotografija",
    "content": "50 mm je vsestranski objektiv, če gledaš skozenj na FF fotiču. na kropu pa še zdaleč ne. če bi dal gor 35 mm, se potem približaš temu ...",
    "author": "DizzyReed",
    "author_level": "Shmoo"
  }
]