[
  {
    "ctx": "Tehnični pripomočki (XXI. stoletje) proti kraji koles",
    "content": "Kolesa kradejo, mar ne?\n\nV prejšnjem stoletju/tisočletju smo kolesa zaklepali z verigami, žicami in U-ključavnicami\n\nverige so bodisi težke ali pa jih je lahko preščipniti\njeklenice še toliko bolj; so pa daljše in je lažje kolo kam prikleniti\nU-ključavnice so težke in imajo majhen doseg; danes so ranljive na napad s hidravličnimi dvigalkami (baje)\nSama ključavnica je ranljiva (zamrzovanje, vlamljanje)\nSedaj pa bistvo teme: kako v tem stoletju. Želel bi mnenja in še bolje izkušnje. Pregled interneta je pokazal:\n\nAlarmi. Majhna naprava, ki jo skriješ (ali pa ne, saj jo bodo hitro našli) in se oglasi, ko ji senzorji rečejo, da je to smiselno - premikanje. Naprave tulijo z 90-120dB. Žal v Lj to ne pomaga preveč, kot tudi avto-alarmi v prejšnjem stoletju niso (potem ko smo se jih enkrat navadili) in gredo ljjudje pametno raje mimo.\n\nAlarmi na žici. Kombinacija žične naprave in alarma. Primer: YEHAM Anti-Cut Burglary Digital Lock with Alarm for Bicycle Motorcycle Lawn Mowers Luggage door. Enake slabosti kot žične ključavnice, s tem da so malo bolj glasne (vprašanje, če še, če jo najprej polije s kakim zamrzovalnim sredstvom).\n\nSledilniki. Namen je jasen - če kolo brez privoljenja odide, ga lahko izsledimo. Tehnično gledano lahko izsledimo sledilnik, dokler dela, oz. last known location. Glede na vgradnjo sem našel naslednje vrste.\n\n\nVidni sledilnik. Primer: Boomerang. Naj bi odvračal od kraje s tem, da se ga vidi - vprašanje, če ne boso ukradli samo njega.\nSledilnik v nosilcu krmila. Primer: SpyBike. Obstaja še par kitajskih kopij. Ideja ni slaba, ampak uporabniki so se pritoževali nad plastičnim ohišjem - zadeva mora le držati krmilo v vseh pogojih. Polnjenje naprave je zapleteno - jo je treba vzeti vsak mesec ven in priključiti na napajanje. In kar je najslabše, uporabniki javljajo, da so težave pri uporabi; da se ne javlja, moti jih magnetni ključ, ... Našel sem vsaj enega nemškega prodajalca, ki se oglašuje, da SpyBike ne prodaja več - to kaže na neke težave.\nSledilnik v zadnji luči. Primer: SpyBike, veliko koitajskih in evropskih napravic. Večinoma se bodisi oglašujejo za e-kolesa (napajanj!) ali pa so neugledno in sumljivo velika - še posebej, če govorimo o zadnji luči za prtljažnik. Jasno, če je stvar sumljiva, jo bo tat hitro odstranil in bo konec s funkcionalnostjo.\nSledilnik v nosilcu kolesa. Primer: SpyBike. Zdi se mi super ideja, a (pozitivnih) mnenj spet ni veliko. Bila je celo ena danska zadeva Safety Guard GPS, ki je pa na spletni strani proizvajalca ni - kar da misliti, da bodisi ni bila učinkovita ali pa da na Danskem, deželi koles, teh ne kradejo dovolj.\nSledilnik v krmilu. Primer: Sherlock. Zdi se relativno nov in še aktiven, lepo se skrije, lahko ga je polniti. Ampak pokriva samo severno ameriko in EU evropo. Naša kolesa, ko so ukradena, končajo v BiH, Makedoniji, Srbiji?, Albaniji (zanesljivo ne v Črni gori, sem bil tam in vem, da vsi trije črnogorci, ki hočejo voziti kolo, tega tudi imajo). In če SIM kartica, ki jo prilagajo (uporabnik ne more zamenjati) ne deluje v teh deželah, je to minus (sicer - tudi če veš, da ga ima Hoxa v Qyteti i Ri - boš šel tja? Bo šla albanska policija tja? Ampak vseeno, vsaj vedel bi.\nSplošni sledilnik. Primer: 3 Months Standby Real Time Anti-theft GPS Tracker for Vehicle Car with Strong Magnet 5000mah Battery TK905 Ga nekam pritrdiš (pod stoll?) in od tam naprej, do odkritja, deluje kot zgoraj našteti, za delček cene.\nSplošne težave sledilnikov so\n\nManjkajo pozitivne uporabniške izkušnje - kako so našli kolo in mimogrede razbili kartelno mrežo\nSporočajo lokacijo na random servis, kar je lahko malo problematično\nUporabljajo neko storitev. Če jo ponudnik ugasne, ne pomaga več.\nPoročila o nezanesljivem delovanju\nRedni mesečni stroški. V resnici niso visoki, če stvar sicer deluje.\nKar se storitev tiče, se da nekatere (kitajske) shecati, da se javljajo na https://www.traccar.org/, kar reši tako \"javljanje na random servis\" kot \"če ponudnik ugasne\"\n\nDruge naprave (\"pametne ključavnice,\" ...) se mi zdijo bolj kot iskanje priložnosti kot pa nekaj uporabnega.\n\nMnenja in izkušnje, plz.",
    "author": "jekleni",
    "author_level": "Guru"
  }
]