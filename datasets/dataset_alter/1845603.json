[
  {
    "ctx": "ogrevanje stanovanja 2 kamina: drva in peleti",
    "content": "Pozdravljeni.\n\nV bloku, kjer je 6 enako velikih stanovanj velikosti 48 m2, so se dogovorili, da si bo vsak uredil lasten način ogrevanja. Mi bomo najbrž vzeli kamin na pelete, brez priklopa na centralno ogrevanje. Nisem si jih do sedaj še nikjer ogledoval.\n\n'Moje' stanovanje je v najvišjem nadstropju. Zunanje stene tega cca 40 let starega bloka niso ravno v naj stanju, a vseeno za zdaj  kljubujejo hujšim zimam in vsaj znotraj je trenutno OK. Se je kar normalno ogrevalo preko radiatorjev. \n\nV eni sobi (cca 15m2) je še vedno ostal en kamin (1,2m x 50cm x 70cm) še iz časov pred centralnim ogrevanjem, jasno z možnostjo koriščenja polen. Bil je tudi v večji sobi. Treba pa preveriti, kako je z dimniki, luknjami in še čim. Tam, kjer sem prav doma, imamo še kar dosti svojega gozda in bi lahko imel brezplačen lasten vir ogrevanja vsaj za to sobo.\n\nKuhinja (cca 9m2) in druga soba brez kamina (cca 14m2) sta ena do druge. Gre po dolžini za skupnih 4m, polovica le-te je pregrada iz lesa in stekla, a so znotraj tega tudi vrata vmes. Razmišljam, da bi dali v sobo kamin na pelete, ki bi se nahajal blizu zunanje stene in slab 1m od omenjenih vrat. Slednja bi itak ali imeli odprta ali jih odstranili. Tako bi ogreval to sobo kot tudi kuhinjo. Problem? Izhod do dimnika od kamina, ki bil prej tudi v tej sobi, je na žalost po diagonali v drugem kotu te sobe ter bi se ga tako ne moglo izkoristiti. Če bi dali kamin tam, bi bila kuhinja najbrž slabo ogrevana. Verjetno bi bilo potrebno narediti nov izhod do stene, ki slab meter stran od na novo pozicioniranega novega kamina. \n\nNa koncu hodnika (širina 1m) je naravnost kopalnica (cca 4,5m2), levo druga vrata v sobo, ki trenutno brez kamina (ko bo slednji, naj bi bil cca 3m od teh vrat), desno vrata v sobo, kjer že kamin. Ta se nahaja takoj desno za vrati, cca 1m od njih. Razmišljam, da bi predvsem za potrebe boljšega ogrevanja na hodniku naredili neke vrste 'harmonika' pregrado, neka dodatna drsna vrata, itd. Tako bi se ogreval le manjši del hodnika (cca 1,5m2) ter ob odprtih vratih obeh sob tudi kopalnica.\n\nJe pa še en problem. V tem stanovanju se ponavadi ne bi nahajali za vikende, kar pomeni izmenično en vikend slaba 2 dneva, ta drugi pa cca 2,5 dneva. Se malce bojim ob odsotnosti bolj hudih zim, konkretno da zunanje stene ne bi bile zadosti ali pa sploh ne ogrevane. Tako najbrž potrebujem kamin-peleti s še kar spodobno velikim notranjim zalogovnikom, ki ga pred odhodom napolnim ter naštimam neko želeno porabo peletov. Pa tudi peč še poslednjič zakurim v tisti drugi sobi. Bi pa bilo morda dobro, da bi se dalo kamin uravnavati daljinsko, torej z vklopom preko mobilnega telefona. Da sam ravno ne pridem na mrzlo, a še bolj zaradi nekega večurnega zmernega vnaprejšnjega ogrevanja, ko me ni.\n\nKakšen kamin na pelete bi bil najbolj primeren? Bi nek sprejemljiv kompromis med kvaliteteto ogrevanja, udobnim počutjem (zdravje) ter ceno, skoraj bolj poudarek na prvih dveh. Ne vem sicer kolikšno težo in velikost smo verjetno 4 osebe še sposobni nositi tako po stopnicah, a za enkratno 'doživetje' se pač potrudimo, ne? 150Kg? Verjetno pomembno, da je ustrezna ali nekoliko višja nazivna toplotna moč, čim višji izkoristek, še kar nizka urna poraba oz razpon porabe, velikost zalogovnika, itd. Bi rad najprej videl kaj konkretno mi predlagate.\n\nNaj bo vseeno 'močnejši', ker bo moral v času moje odsotnosti sam poskrbeti za ogrevanje kopalnice ter tudi druge sobe? Morda še nekoliko bolj 'močnejši', ker zunanje stene najbrž še vsaj letos ne bodo obnovljene?\n\nBosta oba kamina na način kot sem si zamislil, sama 'poskrbela' za neko spodobno ogrevanje kopalnice? Imamo sicer tudi en električen radiator v stanovanju, ki bi lahko bil v kopalnici, ko res bolj mrzlo. Pa v njej je stari IR grelec, samo njegovo delovanje je kar vprašljivo. Če odmislim radiator, IR grelec: Morda kak dodaten IR panel za na strop za hitro segretje za čas tuširanja? Sploh dovoljeni v tako majhnen prostoru (4,5m2)? Morda nekaj takšnega? http://www.merkur.si/ogrevanje...uartz-1800.html\n\nKatere druge načine ogrevanja bi mi morda celo bolj priporočali? Nekak nam sicer ni, da bi si uredili svoj lasten centralni sistem prek radiatorjev ter s pečjo na pelete, kar bi morda bilo celo najbolj enostavno. To se moram pozanimati pri poznavalcih. Na zgolj kurjavo s poleni za celotno stanovanje tudi ne, saj je pomanjkanje prostora + ne ravno prijetna verjetno vsakotedenska vožnja polen 100km. Kaj pa celotno z IR paneli? Morda problem za takrat, ko bi bili odsotni 2 oz 3 dneva? Se lahko nastavi za ta čas, da nekak delujejo sami glede na potrebe? Morda tudi daljinsko uravnavanje? Ne glih naj za ne najbolj izolirano stanovanje?\n\nHvala za pomoč.",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "Glede na prebrano bi rekel, da komplet z IR paneli. Torej, da se po prostorih montirajo paneli, vsak prostor se pa ustrezno regulira. \nPaneli so pa takšni,da zgleda kot slika, so nevidni ipd. Najprej se pa seveda ogleda stanovanje, stanje el. napeljave, izračuni..itd.",
    "author": "Gatto",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Mogoče bi te zanimalo tole:\nNajcenejši vložek (peč, montaža in vezava pod 1000€), brez umazanije in zidarskih posegov.\nhttp://kiring.si/shop/product.php?id_product=598\n\nSam imam 12kW verzijo za 80m in porabo el. energije cca 1000€/sezono (podnevi 22 stopinj, ponoči 19).\n\nČe ne želiš klasičnega radiatorskega ogrevanja, pa si mogoče lahko omisliš tole:\nhttp://www.klimaa.si/klima_35_msz-fh35ve_delux_inverter_a%252b%252b%252b_razred.html\n\nTrenutno najboljša klima (najboljši izkoristek v svojem razredu), malo večji vložek (cca 1300€ z montažo), do 5x manjša poraba el. energije, kot pri zgoraj omenjeni varianti (toplotna črpalka).\n\nObe napravi imata tedenski timer, ter do tri dnevne režime. Prva varianta ima tudi možnost  daljinske regulacije.\n\nSamo predlog ...\n\nlp",
    "author": "wolffstein",
    "author_level": "Pripravnik"
  },
  {
    "ctx": "ogrevanje stanovanja 2 kamina: drva in peleti",
    "content": "A do sedaj ste imeli pa skupno centralno na olje al kaj?\nSe bodo stanovanja v najhujšem mrazu bolj grela od pregretih kablov, kot pa od el. Peči, če boste vsi izbrali elektriko. \nSvetujem klimo,po možnosti neko &#8221;talno&#8221; enoto. Klasične klime najbrž ne moreš k tlom zmontirati.\nČe si v najvišjem nadstropju? Imaš kaj izolacije nad glavo?",
    "author": "Hanzi",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Kuhinja se delno segreje s kuhanjem, če to ni hkrati tudi jedilnica, se ne sekiraj preveč.",
    "author": "Hanzi",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Pozdravljeni.\n\nHvala na odgovorih. Izolacija nad stanovanjem je. Kaj bodo drugi na koncu izbrali ne vem in me niti ne zanima. Mislim da so največ govorili o drvih, peletih... Del kuhinje, ki bolj oddaljen od vrat sobe, ki do nje, bi se lahko ogreval zaradi vsakodnevnega kuhanja. Drugi bolj jedilni del, ki tudi pri oknu, pa je poleg že omenjenih vrat in bi bil le 2m od novega kamina na pelete, če se odločimo za to rešitev. Ponudili ste mi zgolj alternativne rešitve, pa nič pokomentirali moj predlog, kateremu sem namenil največ besed. Prosim še za konstruktivno kritiko 'moje' rešitve + še kakšen dodatni predlog za ogrevanje k njej, pa potem še kaj napišem.",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "Za začetek eno tono pelet znosi v tvoje najvišje nadstropje. Upam da je 4(5) brez dvigala. Boš pelete vsake dva dni kupoval v trgovini kot kruh ali imaš plac za skladiščenje? Potem pa se pripravi na pepel, k ga sicer ne bo veliko ampak prah pa bo, ki se mu najbrž niti s sesalcem ne boš popolnoma izognil.\n\nNe zanima te kaj si bodo drugi izbrali, zanimalo te bo ko bo elektroinstalacija počepnila v celem bloku. Kakšne imaš varovalke, na kaj kuhaš,greješ vodo?",
    "author": "Hanzi",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Tega še nisem navedel. Sprva je bilo v planu, da peč na kurilno olje zamenjamo z novim kotlom na pelete. Tudi o tem ne bi verjetno še kakšno leto ali dve razmišljali, a se je peč kar kvarila in niti trenutno ni glih v naj stanju. Nobeden iz drugih stanovanj ni hotel prevzeti odgovornosti, da bi upravljal, nadzoroval delovanje novega sistema kurjenja s peleti. Jaz bi, samo me ponavadi za vikende ni v tem stanovanju. Pa še lastnik nisem. Potem pa je prišlo do tega, da so se dogovorili, da bo vsak imel svoje lastno ogrevanje. Naslednji teden bom zvedel, kaj drugi razmišljajo. Radiatorji jasno so v stanovanju, samo ne vem, kako obsežen ter kako drag bi bil poseg, da se jih izkoristi. Skladiščenje peletov me sploh ne skrbi. Večino jih imam lahko kar na drugem prebivališču in jih od tam tedensko vozitm. V kleti je prostora, v stanovanju se ga bo pa tudi našlo. Sem pa eden tistih, ki jim ne bi bilo težko poskrbeti še za pepel in še kaj. Se človek tako vsaj malce razgiba, da ne zakrni pozimi. Če bi že na pelete, me zanima, kakšen kamin bi predlagali za moje potrebe, ki sem jih navedel v uvodu?",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "Glede na prebrano..raje razmislite o novi skupni peci na pelete..zadeva mora biti tako skontruirana da ne rabi kaj dosti ukvarjanja z njo. Potem pa..seveda ce je izvedljivo...zmontirajte kalorimetre  v vsa stanovanja pa bo vsak placal kolikor porabi. Tole kurjenje ne drva v vsakem stanovanju...ne vem no...da ne boste veliko zmetali za peci potem pa razocarani na efektom..sploh zato ker pec ni centralna naplejava da bi grelo v vsaki sobi.",
    "author": "vincent",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Tudi jaz predlagam eno skupno kurilnico, peč na pelete in en pošten zalogovnik - to vsekakor bo najceneje, kot pa da vsak zase nekaj ''pacate''. Ampak saj vem, sto ljudi, sto čudi, tako da se boste težko zmenili \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t",
    "author": "maurice",
    "author_level": "Pripravnik"
  },
  {
    "ctx": "ogrevanje stanovanja 2 kamina: drva in peleti",
    "content": "Pa kako bi zmetal veliko denarja za posamično ogrevanje? Sej ne stanejo ti kamini celo premoženje. Če bi nabavili neko 'mrcino' od kotla na peleta, s katerim ne bi bilo dosti dela, bi itak bil glih zaradi tega verjetno krepko preko 10.000 eur, če ne bližje 15.000 eur. \n\nJaz pa še vedno nisem dobil spodobnega odgovora, kako bi se obnesel kamin na pelete (brez centralnega ogrevanja!) v kombinaciji z kaminom, ki ga že imam. Prilagam sliko stanovanja. V sobi sem označil kvadratke z črkami, pa me zanima, kam bi tak novi kamin-peleti pozicionirali. Kar me pa še zanima, pa sem že navedel in ne mislim ponavljati. Hvala.\n\n\t\t\n\t",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "Zdaj pa nariši kje imaš še en dimnik za še en kamin. In potem bo precej več jasno osmo lahko postaviš še en kamin. Ne biti toliko trd in zaverovan v svoj prav.  Jaz bi v zgornji levi kot postavil klimo, da ob malo večjem prepihu prinese toploto tudi do kuhinje če je treba.\n\nPazi na dovod zraka (ob novih diht pvc oknih obvezno en CO senzor) v prostor s kaminom. Da te ne bomo med osmrtnicami brali predčasno.",
    "author": "Hanzi",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Jaz 'težim' po forumih, saj do nedolgo tega nazaj niti ni bilo potrebno razmišljati o novem ogrevalnem sistemu. Še na bolniški sem glih zdaj in pač nisem bil zmožen hoditi po trgovinah. Naslednji teden pa grem v akcijo, da še na terenu nadgradim pridobljene informacije iz forumov in od drugod. Je pa verjetno jasno, da nismo vsi mojstri za vse. Kdo tega ne prizna, je nekaj narobe z njim. Mene pa ni še nobeden prepričal v to, da naj neham razmišljati o 'moji' rešitvi. To se bo zgodilo, ko se mi morda uspe dopovedati, kaj je tako narobe z njo.\n\nNa skici tista povezava ''Z''-ja do stene. tam je bil pred centralnim ogrevanjem izhod za dimnik od kamina na drva, ki bil v tej sobi. Pa tudi pri ''X'' in ''V'' sem narisal, kam bi šel lahko izhod. Za kamin-pelete pa pridobil te informacije:\n''za kamin-pelete ni potreben prav dimnik, ampak zgolj izvrtina skozi zid ter premera 8cm cev tam skozi. Pri izgorevanju peletov, ni videti niti vonjati dima. Ker je v peči vgrajena sonda za zaznavanje plinov, je izgorevanje peletov popolno (ventilator za dovajanje zraka dovede le toliko zraka, kot je potrebno za delovanje).''\nAli to slednje velja za res bolj napredne, kar dražje kamine oz. morda le za tiste, ki so v povezavi z centralnim ogrevanjem?\nČe bi dal kamin med ''X'' in ''V'' bi kuhinjo, to je njen jedilni del, še bolje ogrel. Vrata soba-kuhinja bi bila itak vedno odprta. A ker je kuhinja še kar blizu, morda bolje, da bi bil bolj proti hodniku, malce višje in desno od ''V''. V moji odsotnosti, ko bi tudi nehal greti kamin-drva v drugi sobi, a se bi še dovolj spodobno ogrevala ta soba, če bi bila vsa vrata odprta? Ali je morda celo bolje, da so hodnik-kuhinja vrata zaprta in da na hodniku naredim neko pregrado (na skici!)?\n\nDrugače pa mi en svetoval:\n''Jaz bi na tvojem mestu vsekakor izkoristil obstoječe radiatorje, glede na to, da z dvema kaminoma prostorov ne moreš enakomerno segrevat. Povežeš jih v nadometni enocevni sistem ali pa se cevi položi v tla tik ob steni, vse skupaj pa ogrevaš z toplovodnim kaminom na pelete.'' \nO tem se tudi razmišlja.",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "Veliko bolj pametno da ponucaš radiatorje (če so le ok) kot pa v vsaki sobi kamin. Predvidevam da imaš tudi v kopalnici radiator. Je pa več  dela in stroškov.",
    "author": "Hanzi",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Samo opažam res problem: kamini, ki bi bili za moje zahteve primerni (prostornina stanovanja = 120m3 z drugo sobo, brez nje pa slabih 85m3), so nekje do 150m3 prostornine, in imajo majhen zalogovnik, to je 15kg. To pomeni, da bi ob najnižji porabi 0,6kg/h se lahko ogrevalo le 1 dan. Seveda premalo za čas odsotnosti. Pa tudi pri tistih do 200m3 opažam le 15kg. Sam bi najbrž rabil vsaj za 25kg, morda bi še 20kg bilo sprejemljivo. Večji so pri tistih za še mnogo večje prostore, pa tudi cena jim je že višja. Samo ker bi šlo za rešitev za dalj časa, bi to še lahko spregledali. Bolj vprašanje, če tak kamin sploh potrebujemo oz. je še ustrezen za takšno stanovanje. Velikost zalogovnika + morda res kar pogosto delo z pepelom + pod vprašajem kakovost ogrevanja druge sobe, me utegneta res odvrniti od te rešitve ogrevanja. \n\nDrugače pa je v igri, da grem na radiatorje. Gretje bi bilo skoraj gotovo boljše. Samo tisti ta bolj utrezni kamini, ki so cenejši, imajo tudi majhen zalogovnik. Tu so še dodatni izdatki za postavitev lastnega sistema ogrevanja prek radiatorjev. Se moram pozanimati.\n\nMislim, da če ne najdem cenovno še sprejemljivega ustreznega kamina z večjim zalogovnikom, da se bom obrnil k drugim rešitvam. Poznate kak tak kamin?",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "A ni pri teh pečeh na pelete tako, da preko tajmerja nastaviš vklop peči? Ko zapustiš stanovanje izklopiš peč in nastaviš ponovni vklop nekaj ur pred predvidenim prihodom. Vmes ti pa sosedje vzdržujejo temperaturo 15-18st. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "jetamp",
    "author_level": "Fizikalc"
  },
  {
    "ctx": "ogrevanje stanovanja 2 kamina: drva in peleti",
    "content": "Narediš svoj zalogovnik v obliki stožca in ga postaviš v originalnega...?",
    "author": "dobovsek",
    "author_level": "Fizikalc"
  },
  {
    "ctx": "ogrevanje stanovanja 2 kamina: drva in peleti",
    "content": "živjo v letu 1970 pa še takrat smo mel nafto. mogoče letnica 1655. to bo zanimiv vidt vaš blok, k boste mel tko k včasih kleti z premogom, pa skoz boš ene na stopnicah srečval z enimi drvi. da ne govorim o svinjarili na stopnišku pa v stanovanju. pa a ti misliš, da 15kg vreče gor vlačt je pa simpl. pa še parkrat na dan. že vidm po poročilih: \" zgorel blok. lastniki so po večdnevnem nočenju drv odšli na zaslužen dopust. zgleda da so preveč naložil\"\n\nnasvet: kup klimo pa pozab na kamin na pelete. pa ti polet ne bo vroče v podstrehi, pozimi pa boš mel lepo toplo ko rabiš. če pa nimaš za klimo, pa začni šparat, do tajrat pa na drva šopi.",
    "author": "Ateis",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "\n\t\n\t\n\t\t\n\t\t\n\t\t\tCitat:\nUporabnik Ateis pravi:\n živjo v letu 1970 pa še takrat smo mel nafto. mogoče letnica 1655. to bo zanimiv vidt vaš blok, k boste mel tko k včasih kleti z premogom, pa skoz boš ene na stopnicah srečval z enimi drvi. da ne govorim o svinjarili na stopnišku pa v stanovanju. pa a ti misliš, da 15kg vreče gor vlačt je pa simpl. pa še parkrat na dan. že vidm po poročilih: \" zgorel blok. lastniki so po večdnevnem nočenju drv odšli na zaslužen dopust. zgleda da so preveč naložil\"\n\nnasvet: kup klimo pa pozab na kamin na pelete. pa ti polet ne bo vroče v podstrehi, pozimi pa boš mel lepo toplo ko rabiš. če pa nimaš za klimo, pa začni šparat, do tajrat pa na drva šopi.\n\t\t\n\t\tKlikni za razširitev\n\t\n+1\nNekateri komplicirajo do amenaa tako, pa drgač. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n.če je taka situacija kot je, si uredi tist ogrevanje na elektriko, pa je. Ali klima ali IR grelniki)to je zdaj kar popularno) pa odpadejo peleti, zalogovniki pa kaj vem kaj še.",
    "author": "Gatto",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Jaz bi ti svetoval da si nabaviš dve (dobri) klimi in ju pametno poziciniraš. Hkrati pa poskrbiš da imaš en kamin v funkciji, da ga zakuriš če bo poteba oz. ko te bo pičilo.\n\nKer tudi  mene spominja vaše početje (celotnega bloka) na čas po II. svetovni vojni...tam 1950...ko je vsako stanovanje nekam cmazdilo z drvi in se je valil gost in zadušljiv dim ven iz blokov (prispodoba sivih komunističnih časov).\n\nPotem boš papresojal kaj se ti bolj splača..alid ati lavfata klimi za 50 EUr mesečno ali da dnevno trogaš drva ter pepel  gor in dol.",
    "author": "vincent",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Itak klima..pa še za poleti jo ponucaš, ker ravno prijetno v najhujši vročini v najvišjem nadstropju verjetno ni?",
    "author": "mimika",
    "author_level": "Pripravnik"
  },
  {
    "ctx": "ogrevanje stanovanja 2 kamina: drva in peleti",
    "content": "Če imaš klet reci, da boš v klet postavil peč za ogrevanje. Od ostalih stanovalcev pa išči soglasje za vode do stanovanja.\nMorda jih prepričaš, da greste v skupno kotlovnico, ki je pomoje edino smielna vkolikor ni plina. Les kurit v etažah ... no go.\n\nSolo varianta je v gornjem šuku vse razen klime pomoje velik nesmisel.",
    "author": "roCkY",
    "author_level": "Majstr"
  },
  {
    "ctx": "ogrevanje stanovanja 2 kamina: drva in peleti",
    "content": "Nimam izkušenj z klimatskimi napravami. Recimo, da bi res vzel 2 klimatski, vsaj eno takšno ali kar obe: http://www.klimaa.si/klima_35_msz-fh35ve_delux_inverter_a%252b%252b%252b_razred.html\nTole rešitev sem že preden sem tole objavil videl, a sem nekje zasledil, da morda ni glih generalno za ogrevanje. \nBi 2 takšni klimi kot edini napravi za ogrevanje kvalitetno ogrevali naše stanovanje - skico poznate - tudi pri nižjih temperaturah -10 do -15 st C? No, po potrebi bi zakuril tisti obstoječi kamin na drva ter v času res bolj mrzlega vremena ostal za vikend v tem stanovanju. Na podlagi skice stanovanja bi lahko tudi sami predlagali, kam bi ju bilo dobro dati za čim boljše ogrevanje. Morda ena enota kjer steklo-les pregrada med kuhinjo in sobo brez kamina tako da 2/3 v sobo gleda, 1/3 pa v kuhinjo? ta druga pa na hodniku nad vratmi v sobo brez kamina, usmerjeno direkt v drugo sobo z kaminom na drva? Zaprta vrata hodnik kuhinja in hodnik soba brez kamina ali vse odprto? Naj ponovim: vsega skupaj je cca 48m2. Koliko ocenjujete da bi nas mesečno stalo za čas kurilne sezone takšno ogrevanje zgolj z klimo?",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "moja izkušnja s klimo...uporabljali smo jo 4 zime za ogrevanje. delovala je 24 ur dnevno (ne glede na zunanje temeprature...samo 1 x tedensko smo čistili fitre in to je bilo to), najboljša micka, ki se je takrat dobila (najmanjše moči..torej 2.5 kW hlajenja in 3.2 kW gretja).\nHiša neizolirana, praktično greto eno nadstropje..prej poraba cca. 2.000 litrov kurilca...po uporabi klime je le ta padla na 1.100 litrov + 100 EUR elektrike za celo zimo. Za razliko, da je bilo po uporabi klime vedno toplo v tem štuku.\n\nKaj je zdaj aktualno od klim ne vem (ti bo igi predlagal) a definitivno če daš dve (kar bi ti toplo priporočal zaradi porazdelitve toplote) vzame ta švohnejši model (gretje 3.2 kW).\nKaj točno bi bilo pa dobo pa naj pove Igi...je bolj na tekočen (pa še zmenita se lahko za montažo oz. da ti zrihta kako dobro ceno). Na vsak način najboljši model.\n\nDrva pa kot rečeno...še vedno jih boš lahko kuril..a ko boš skužil kake stroške imaš s klimo (in kak konfort)...ti bojo drva res zgolj za lušt.",
    "author": "vincent",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "ja, bo treba iti na teren te klimatske pogledat. Če se odločimo, bi rabil itak dve. Zdej, katere pa naj sploh gledam, saj vidim, da jih je več vrst? A nek komplet ali dve ločeni vsaka s svojo zunanjo enoto? Katera podjetja?\n- Multiinverter split naprava: mitsubishi vidim, da je nima tukaj...\n- Stenski model s toplotno črpalko: je to sploh dovoljeno v stanovanjih v bloku? A niso neke zakonske omejitve?\n- enojna inverter split naprava\n- enojna split naprava: to verjetno odpade",
    "author": "jerriho",
    "author_level": "Zelenc'"
  },
  {
    "ctx": "ogrevanje stanovanja 2 kamina: drva in peleti",
    "content": "Med proizvajacli bi sam svetoval Toshiba, Mitsubishi ali Daikin (slednji še najdražji). Od njih top modeli. V povprečju se vedno svetuje dve ločeni zunanji enoti.\n\nSplit bo tako ali tako, inverter seveda tudi.\n\nKaj dosti ni za komlicirat z izvedenko...bistvo je pogeldat kje je opcija za zunanjo enoto, kje naj bi bile notranje (da pihajo v čim več prostorov) ter pozem zadevo med sabo povezat.\n\nA to ti bo pogledal in svetoval monter na licu mesta.",
    "author": "vincent",
    "author_level": "Guru"
  },
  {
    "ctx": "ogrevanje stanovanja 2 kamina: drva in peleti",
    "content": "Obrni se na g. IGIJA, ta forum berem že več let in on je pravi naslov glede nakupa in montaže.\n\nJe pa klima tak luxuz pri ogrevanju, da se boš kmalu smejal svoji ideji o nošenju drv iz kleti, kurjenju, pepelu, dimu...\n\nBlack",
    "author": "blackberry",
    "author_level": "Pripravnik"
  }
]