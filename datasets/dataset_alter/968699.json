[
  {
    "ctx": "Korzika 2010",
    "content": "Torej lani je padla ideja, da bi se odpravila na Korziko, pa ni zneslo, zato pa sta idejo pograbila kolega, ki sta se na pot odpravila z enakim avtomobilom (Peugeot 407SW). Posodila sta nama tudi njun Lonely Planet (jebat ga, tud to je včasih fino imet \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n ), z nekaj označenimi mesti in napotki. Cene v nadaljnem poteku bodo napisane za avto, 2 osebi, šotor, elektriko in psa. S tem, da v nekaterih kampih za psa ni bilo potrebno doplačati nič, drugje pa od 1-2.5eurov. Potrebno je tudi povedati, da imajo v Franciji drugačne vtičnice, tako da nabavite adapter pri nas, ker so na Korziki ~ 10€.\nPot se je začela 24.6. ob 21:30, ker se mi bilo za spat tisti dve urci pred planiranim odhodom, sma se odločila, da boma pač pred trajektom oddremala. \nPot Ljubljana &#8211; Gorica &#8211; Benetke &#8211; Bologna &#8211; Firence &#8211; Livorno, je trajala 5 ur in pol, dolga pa je bila 560km. Po nasvetu uporabnika japke, sma zadnji del poti od Firenc do Livorna potovala po stari, hitri cesti Fi-Pi (Pisa)-Li, ki za nekaj kilometrov in eurčkov skrajša pot in tako sma se v vrsto za trajekt (pred nama je bilo že kakih 20 avtov) postavila ob 3:00 zjutraj.\n\n\t\n\n\nTrajekt je že bil parkiran v pristanišču z odprtim kljunom. Po vkrcanju smo si našli kotiček v kafiču, ki pa je močno klimatiziran (mene je v puloverju na koncu že kar zeblo, moja pa je bila v dolgih hlačah in dolgih rokavih, pa ji vseeno ni bilo prijetno proti koncu). \nNačrt je bil narediti krog okrog Korzike, z občasnimi izleti v notranjost in tako v 13 dnevih pogledati celo Korziko. Več časa sma nameravala porabiti na zahodnem delu, saj nama skalne plaže bolj odgovarjajo od neskončnih peščenih.\nNa koncu je ruta izpadla takole:\n\n\t\n\n\nNa severu in jugu manjka košček poti, ker me je izdala baterija na telefonu, ki je delal GPS log.\nV celoti je bilo prevoženih 2890km, s tem, da sma na poti domov odšla še na kratek izlet v Piso in Maranello (kar pa nama je vzelo 3-4 ure časa).\n\nPo pristanku sma se odpravila proti jugu po vzhodni obali. Po naključno izbranem odcepu v smeri plaže sma se znašla na zelo grobem makadamu in sma po parih kilometrih odnehala \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n. \n\n\t\n\n\nKer sem prejšnjo noč spal zelo malo oz. praktično nič, sma se odločila, da bi bilo morda vseeno bolje, da najdema kak primeren kamp, kjer bi preživela prvo noč. Našla sma ga nekaj kilometrov od mesteca Figaretto, kamp Miami Plage **, žal pa nimam koordinat, ker me je prvi dan GPS močno zafrkaval. Cena za nočitev je bila 17,74€. \n\n\t\n\n\nKamp ima potko do plaže, dolga 100 metrov, vse zeleno, dokler ne prideš do plaže, kjer pa se pesek praktično neskončno razteza na levo in desno (severno in južno):\n\n\t\n\n\n\n\t\n\n\nDrugi dan sma se odpravila po poti La Castagnaccia. Pot je šla skozi Folelli, Piedicroce, Valle d'Orezza, Cervicone in nazaj proti obali, kjer sma v iskanju novega kampa potovala do Solenzare.\nNa poti je raznolika narava in majhne stare vasice, v eni od teh sma kupila lokalno specialiteto, kostanjevo marmelado. \n\n\t\n\n\n\n\t\n\n\nV bistvu je cela pot drugega dne potekala zelo sproščeno skoraj brez prometa. \n\n\t\n\n\nOb poti je seveda obvezno veliko živine \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\t\n\n\n\n\t\n\n\nProti koncu trase se na odpre čudovit razgled na Lac D'Alessani.\n\n\t\n\n\nPrav fascinantni so kaktusi, ki so del naravnega habitata in rastejo iz najbolj nemogočih lokacij.\n\n\t\n\n\nKljub temu, da je cesta ponekod široka ravno za en avtomobil, pa francozi vseeno vztrajno rišejo črte po sredini:\n\n\t\n\n\n\n\t\n\n\nNa ograji ob cesti so bile položene glave divjih svinj skupaj s kožuhom, zakaj ne vem, verjetno za odganjanje divjih svinj.\n\n\t\n\n\nNa celotni poti pa je ogromno cvetočih kostanjevih dreves, ki sestavljajo glavnino gozda na tem delu Korzike:\n\n\t\n\n\nPot naju je vodila naprej proti jugu, kjer sma zavila v dolinico reke Travo. \n\n\t\n\n\nLonely Planet je pisal nekaj o skritem dragulju, ki je dostopen po potki med, citiram, &raquo;a big pine tree and an electric pole to the left of the roadside&laquo;.\n\n\t\n\n\nPot se strmo spušča dobrih 10 minut, ampak se definitivno izplača. V reki se da kopati, nekoliko bolj v smeri izvira se kopajo tudi lokalci, tam je lažje dostopno vendar zato več ljudi. Reka ima temperaturo verjetno nekje 18-19°C. Žal se nama je kasneje pridružila skupina 8 francozov, zato sma se odpravila naprej, iskat prenočišče.\n\n\t\n\n\n\n\t\n\n\nNajprej sma se odpravila v kamp U Rosumarinu, ki je zapisan tudi v Lonely Planetu. Kamp je lep, ob reki La Solenzara, vendar v njem NI mogoče imeti elektrike. Baje pa lahko recimo napolnite telefon na recepciji za 1€. Tako sma odšla iskat drug kamp in sma ga našla ob obali &#8211; Les Eucaliptus ( 41°52'41'N, 9°23'45''E) &#8211; cena 19€ na noč. Tukaj imate tudi možnost naročit kruh (bagutte &#8211; 1 €, croisante in še nekaj), ki ga lahko po 8:00 zjutraj dvignete na recepciji.\n\n\t\n\n\nEna &raquo;umetniška fotografija obveznih stvari&laquo; - zemljevid, lonely planet, kostanjeva marmelada, bageta in mineralna voda Orezza, ki jo polnijo na otoku, in je dokaj draga (~1€ v trgovini za 1 liter).\n\n\t\n\n\nPonovno neskončna plaža, v južni smeri se že najde kaka skala na obali. Drugače pa pesek tudi 50 metrov od obale. V bližini kampa je tudi močvirje, komarjev je tako kot povsod na Korziki kar precej, vendar so tu tudi žabice in gekoti (ponoči na stranišču okrog luči lovijo mrčes). Tako da, če ima kdo kakšno fobijo&#8230; Ostali jih ne boste niti opazili.\n\n\t\n\n\n\n\t\n\n\n\nTretji dan sma se odpravila proti notranjosti, pot naju je vodila skozi Zonza, Quenza, izlet na Piscia di Gallo, Porto-Vecchio, Bonifaccio. \nPot se že začne z res lepimi razgledi, pokrajina pa je ponovno drugačna, praktično vse se spreminja vsakih 10 kilometrov.\n\n\t\n\n\n\n\t\n\n\n\n\t\n\n\n\nPo nekaj vožnje in kratkih ogledih mest Zonza in Quenza sma parkirala na začetku poti do slapa Gallo. Parkirnina je 3€ za cel dan, se pa da parkirati tudi 500m stran od &raquo;uradnega&laquo; parkirišča. Pot je označena z rumenimi puščicami, ki se nekaj sto metrov pred koncem izgubijo. Trajala naj bi 45 minut v eno smer, vendar je treba za tak čas kar pošteno pohiteti. Večina bo verjetno rabila okrog 1 ure. Celotna pot je v bistvu razgledna, lepa narava, večina poti gre ob reki, ljudje pa se na nekaterih mestih tudi kopajo v tolmunčkih. Ko prideš do prve točke kjer se vidi slap, pa je potem navzdol še strm, varovan spust do spodnje razgledne točke. Do tja rabite vsaj 10 minut, potem pa še 5-10 minut po nezavarovani poti, če želite prav do vznožja slapa, kjer se spet lahko namočite v vodo. Je pa kar naporno potem plezanje nazaj navzgor \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\t\n\n\n\n\t\n\n\n\n\t\n\n\n\n\t\n\n\n\n\t\n\n\n\n\t\n\n\n\n\t\n\n\n\n\t\n\n\nOd Porta Vecchia do Bonifaccia sma iskala tudi kamp ob morju, ki pa ga nisma bila sposobna najti. Seveda pa so vmes (če greste po glavni cesti po otoku), tako kot plaže, tudi neskončne ravnine.\n\n\t\n\n\nTako sma se morala zadovoljiti s kampom v notranjosti, ki pa ima bazen (ampak ga nisma uporabila, tako kot nikjer drugje \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n). Zato sma tam samo prespala. Cena nekje 25€, sem si žal pozabil zapisat. 41°24'33''N, 9°7'39''E.\n\n\t\n\n\nDrugo jutro je sledil ogled Bonifaccia, ki bi ga najlažje opisal kot Dubrovnik na Korziki, vendar z dosti bolj spektakularno lokacijo.\n\n\t\n\n\nBonifaccio me je tudi 2x stal registrske tablice \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n. Zelo strm asfaltni klanec do zastonj parkinga je bil glavni krivec. \n\n\t\n\n\nUlice so ozke vendar lepe, veliko je restavracij, trgovinic s spominki in korziškimi produkti. Razgled iz obzidja je dah jemajoč, vendar pa je še boljši iz druge smeri, torej na mesto.\n\n\t\n\n\n\n\t\n\n\n\n\t\n\n\nV Bonifacciu sem videl tudi plakat za našega forumskega manjaka \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n \n\t\n\n\n\nPešpot vodi naprej do vojaškega oddajnika, in še naprej do svetilnika. Do vojaškega se da priti z avtom, do svetilnika je obvezno peš. Žal je bilo prevroče za take podvige, zato sma se odpravila naprej. Pot naju je vodila skozi Sartene, ki sma si jih na hitro ogledala in se podala proti obali &#8211; Tizzanu, kjer sma se utaborila v kampu L'Avena. Cena 25,90€. 41°32'5''N, 8°51'46''V.\n\n\t\n\n\n\n\t\n\n\n\n\t\n\n\nKer nama je ponoči dah spustil stari Turbo maximus sma se napotila proti Ajacciu, kjer sma kar dolgo iskala velik šoping center.  Našla sma potem večji Casino shop, ki je bil tako kot recimo Merkator Center v Domžalah. 41°57'1''N, 8°46'32''E.\nIz Ajaccia sma se odpravila proti severu ob obali in praktično skozi iskala kamp ob morju, ki ga nisma našla. Pred Portom pa je prelaz Les Calanche z izjemnim razgledom ter tudi izjemno pokrajino.\n\n\t\n\n\n\n\t\n\n\n \n\t\n\n\n\nV Portu sma tudi prespala. Kamp Le Porto, daleč od obale, cena 21,30€. Koordinat nimam, ker se ne splača zapisovat. Če boste prespali v okolici Porta, je tam kar nekaj kampov, različno dragi ampak vsi stran od obale.\n\n\t\n\n\nV sredo sma se odpravila proti severu, praktično skozi pa sma iskala kamp, kjer bi lahko preživela več dni. Pogoji so bili &#8211; senca, plaža, elektrika in dovoljeno za pse. Pot je potekala po cesti ob morju, in v oko nama je padel zalivček Baie de Nichareto, dostopen po grobem makadamu. Spodaj je avto celo lahko bil v senčki drevesa in tudi na plaži sma našla eno drevo, kjer je lahko v senčki počival pes. \n\n\t\n\n\n\n\t\n\n\nNekaj kilometrov severno od te plaže je bila tabla, da ne smeš na plažo, smrtno nevarno. Sem mislil, kaj pa je s temi skalami drugače kot drugje. No po še kakem kilometru sem videl zakaj so ti znaki. Francoski snajperji imajo namreč tam strelske vaje \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\n\t\n\n\nOd tiste kočice levo so streljali v tisti kup na desni \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nPo poti smo vseskozi iskali kamp ob plaži, s senco, elektriko in da so dovoljeni psi. Pri Calviju je sicer dosti kampov, v bližini/daljini od plaže, vendar je bilo preveč natrpano in turistično. Tudi Calvi sam je lepo mesto, vednar so naju odvrnile trume turistov in gužva. V mestecu L'Ille Rousse je sicer bil primeren kamp, Les Oliviers, ampak sma bila že blizu plaže de Saleccia, kjer je tudi kamp, in kjer sta lani bila z enakim avtom kolega. Tako sma tudi midva želela do tja ampak po 2km sma naletela na ta razgled (še 10km poti pred nama) in&#8230; well guess again &#8230; sledelo je 2km vožnje rikverc \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\t\n\n\nNa srečo sma našla nekaj kilometrov severno od St. Florenta našla kamp A Stella, kjer sma preživela 2 noči, pa še za zadnjo noč sma se tja vrnila. Cena je bila nekoliko višja, je bilo pa veliko sence, blizu pa plaža s kamni. 28,5€ na noč. 42°43'48''N 9°20'31'E.\n\n\t\n\n\n \n\t\n\n\nPot naju je vodila naprej proti severu, skozi mesto Nonza, kjer je tudi znamenita plaža, ki je dostopna iz dveh strani, iz mesta po stopnicah ali severneje iz majhne plaže po skalah.\n\n\t\n\n\n \n\t\n\n\n\n\t\n\n\n \n\t\n\n\n\nNa skoraj skrajnem severu v bližini vasice Barcaggio sma se tudi skopala, vendar so naju napodile meduze. Videla sma jih samo na tej lokaciji.\n\n\t\n\n\nSledilo je potovanje nazaj do Solenzare, kjer sma bila 4 noči v enakem kampu, in imela pravi dopust \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n. Dva dni pred odhodom domov sma odšla na izlet v Corte in dolino Restonike, z izletom na Lac de Melo. Pot je bila označena z 1 uro v eno smer, z možnostjo izleta še na višje jezero Lac de Capitello, do koder je še 45 minut. No v resnici sma rabila za pot do prvega jezera in nazaj skoraj 4 ure. Delno je krivo tudi to, da se lopovi, ki kasirajo 5€ za parking po tem, ko je glavni parking poln, enostavno prestavljajo po cesti navzdol in kasirajo za &raquo;parking&laquo; ob cesti, kamor te potem navigirajo na skuterju&#8230; Tako da sma imela še 2 km hoje po asfaltu, do zadnjega parkinga&#8230;\n\n\t\n\n\n\n\t\n\n\nTudi snega je še bilo nekaj\n\n\t\n\n\n\n\t\n\n\nCorte\n\n\t\n\n\nPredzadnjo noč sma bila v kampu San Damiano, ampak sma se zjutraj spet spakirala in odpravila nazaj do kampa A Stella, ki je dobre pol ure oddaljen od pristanišča v Bastii.\n\n\t\n\n\nNa poti domov sma si ogledala še stolp v Pisi, potem pa sem dejansko zgrešil odcep pri Bologni (me je zmedlo, ker ni nikjer pisalo Benetke in sem šel za Milano. Ker sma bila potem že zelo blizu Modene/Maranella sma si na hitro še to pogledala.\n\n\t\n\n\n\n\t\n\n\n\nGlavni vtisi Korzike &#8211; res lepa narava, veliko se da videti, če ste malo pohodnikov je v notranjosti ogromno lepih izletov. Za res pravo doživetje obale pa bi človek rabil jadrnico ali jahto \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n. Morda to sledi še v prihodnosti. \nHrana in pijača v restavracijah je pregrešno draga &#8211; pice recimo 10€, hamburgerji 6€, meniji v restavracijah 25€, malo pivo (2.5dl) od 3€ navzgor. \nAlkohol je na splošno zelo drag, pivo Pietra, ki ga polnijo na otoku stane 4€ za 0,75litra v šparu!?\nBencin je bil najcenejši v mestecu Ghisonaccia in sicer 1.18€ za liter dizla (ki se mu mimogrede v Franciji/Italiji reče gazole). Navaden bencin pa je dosti dražji kot pri nas.\nKampi so ugodni, apartmaji pa so (glede na cene, ki so jih recimo imeli na cesti izobešene) od 50€ navzgor. \nTrajekt je stal 96€ (avto, 2 osebi, pes) v obe smeri. Kupljeno 14 dni vnaprej. Kot zanimivost &#8211; razmišljala sma, da bi šla domov en dan prej (namesto četrtek ob 8:30, bi šla v sredo ob 12:30), in bi bilo potrebno doplačati 30€. Tako da močno priporočam nakup karte vnaprej.",
    "author": "KillaKHAN",
    "author_level": "Guru"
  },
  {
    "ctx": "Korzika 2010",
    "content": "nice.\njst grem spet nasl. teden \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n komi čakam..",
    "author": "japke",
    "author_level": "Fizikalc"
  },
  {
    "ctx": "Korzika 2010",
    "content": "Zanimivo da si nasel precej kampov s travo. Ko smo bili mi na Korziki nismo imeli take srece. Prilimaj se kako slikco s plaže. \n\nLP",
    "author": "alfist555",
    "author_level": "Fizikalc"
  },
  {
    "ctx": "Korzika 2010",
    "content": "cena vse skupaj?\ndrugace la lep potopis.",
    "author": "dufus",
    "author_level": "Fizikalc"
  },
  {
    "ctx": "Korzika 2010",
    "content": "\n\t\n\t\n\t\t\n\t\t\n\t\t\tCitat:\nUporabnik alfist555 pravi:\n Zanimivo da si nasel precej kampov s travo. Ko smo bili mi na Korziki nismo imeli take srece. Prilimaj se kako slikco s plaže. \n\nLP\n\t\t\n\t\tKlikni za razširitev\n\t\n\nbom kasneje \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\n\n\n\n\n\n\t\n\t\n\t\t\n\t\t\n\t\t\tCitat:\nUporabnik dufus pravi:\n cena vse skupaj?\ndrugace la lep potopis.\n\t\t\n\t\tKlikni za razširitev\n\t\n\ncena je bila nekaj čez 1000€ za 13 nočitev, hrano, pijačo in 2900km dizla (8.4 poraba) ter trajekt, tolk sem približno naračunal, ni se mi pa potem dalo vsega točno seštevat, ker sem pred tem mislil, da bo manj  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "KillaKHAN",
    "author_level": "Guru"
  },
  {
    "ctx": "Korzika 2010",
    "content": "manj je nemogoče. zanimivo, tudi meni je 3x prišlo tudi na približno 1000€ za vses kupaj, brez cucka \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Steve",
    "author_level": "Guru"
  },
  {
    "ctx": "Korzika 2010",
    "content": "\n\t\n\t\n\t\t\n\t\t\n\t\t\tCitat:\nUporabnik Steve pravi:\n manj je nemogoče. zanimivo, tudi meni je 3x prišlo tudi na približno 1000€ za vses kupaj, brez cucka \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\t\t\n\t\tKlikni za razširitev\n\t\n\nsaj cucek je stal samo kakih 50€, trajekt 20€ v obe smeri, pa kampi od 0-2.5€ na noč",
    "author": "KillaKHAN",
    "author_level": "Guru"
  },
  {
    "ctx": "Korzika 2010",
    "content": "ko sva bila midva prvič na korziki, sva tud prevozla take kilometre, v drugo pa del po otoku takoj prepoloviš.\nškoda, da si izpustil plaže na jugu....",
    "author": "slafari",
    "author_level": "Pripravnik"
  },
  {
    "ctx": "Korzika 2010",
    "content": "kako pa kaj tkole velik pes prenaša vožnjo v prtljažniku?\na si imel kletko v prtljažniku ali je bil \"na frej\"?\nčez noč si ga pa na feltno od avta privezal? varno si sigurno spal",
    "author": "Fusion",
    "author_level": "Fizikalc"
  },
  {
    "ctx": "Korzika 2010",
    "content": "ta pes je \"doma\" v avtu, v prešjnjem je imela zadnje zice, tu pa prtlažnik, spala je v prtlažniku, večinoma z odprtim zadnjim oknom, razen na par lokacijah, kjer bi jo komarji požrli\n\nje bla pripeta na avto drugače ja, mam not klipsne za tovor pripenjat, pa je idealno za povodec",
    "author": "KillaKHAN",
    "author_level": "Guru"
  }
]