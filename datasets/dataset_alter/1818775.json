[
  {
    "ctx": "Telekomov satelitski internet",
    "content": "Ponudba interneta prek satelita uporabnikom zagotavlja zanesljivo delovanje, stabilne hitrosti in enostavno namestitev opreme. Uporabnikom je na voljo tako v urbanih naseljih kot na podeželju, nadvse dobrodošel pa bo prebivalcem krajev, kjer zagotavljanje širokopasovnega interneta prek zemeljskih povezav (bakreni kabli, optika) ali mobilnega signala (3 G in 4 G) ni možno.\n\nV Telekomu Slovenije so za širokopasovni internetni dostop prek satelita pripravili tri različne pakete, ki uporabnikom omogočajo različne prenosne hitrosti, vključujejo pa tudi določene količine prenosa podatkov. Uporabniki lahko izbirajo med naslednjimi paketi: paket &#187;Internet 8 Mbps/2 Mbps&#171; za 32 evrov mesečno uporabnikom omogoča prenos podatkov do 8 GB (s prenosnimi hitrostmi 8 Mb/s v smeri proti uporabniku in 2 Mb/s v smeri od uporabnika), paket &#187;Internet 12 Mbps/4 Mbps&#171; za 46 evrov omogoča 16 GB prenosa podatkov mesečno, paket &#187;Internet 18 Mbps/6 Mbps&#171; za 99 evrov pa 50 GB prenosa podatkov mesečno.\n\nUporabniki lahko po potrebi dokupijo dodaten prenos podatkov s prenosnimi hitrostmi paketa, ki ga uporabljajo; za dodatni 1 GB prenosa podatkov bodo odšteli 12 evrov.\n\nZa internetni dostop prek satelita uporabnik potrebuje satelitski krožnik oz. anteno, premera 70 cm, sprejemnik-oddajnik signala ter modem. Montažo izvajajo strokovno usposobljeni monterji Telekoma Slovenije in družbe GVO. S sklenitvijo naročniškega razmerja z vezavo za 24 mesecev postane oprema (proizvajalec Tooway) last naročnika. Nov vklop sistema stane 46 evrov, vzpostavitev priključka z montažo pa 99 evrov. Navedene cene vključujejo DDV.",
    "author": "erikson",
    "author_level": "Guru"
  },
  {
    "ctx": "Telekomov satelitski internet",
    "content": "51,8 EUR/mesec (naročnina+oprema na 24 obrokov) za 8GB podatkov je ponudba, ki jo lahko ponudi samo Telekom Slovenistana.",
    "author": "Mobisux",
    "author_level": "Pripravnik"
  },
  {
    "ctx": "Telekomov satelitski internet",
    "content": "Samo, da pa recimo živiš v Trenti daleč od glavne ceste, kjer ni druge možnosti povezave na net, pa neke cenejše možnosti najbrž ni...",
    "author": "Mare77",
    "author_level": "Fizikalc"
  },
  {
    "ctx": "Telekomov satelitski internet",
    "content": "Kdo pa je dejanski ponudnik tega satelitskega interneta? Bi bilo zanimivo videti kakšne so cene če ga vzameš direktno pri njemu.",
    "author": "philips",
    "author_level": "Guru"
  },
  {
    "ctx": "Telekomov satelitski internet",
    "content": "\n\t\n\t\n\t\t\n\t\t\n\t\t\tCitat:\nUporabnik philips pravi:\n Kdo pa je dejanski ponudnik tega satelitskega interneta? Bi bilo zanimivo videti kakšne so cene če ga vzameš direktno pri njemu.\n\t\t\n\t\tKlikni za razširitev\n\t\nEutelsat na 9E KaSat. Satelit deluje na Ka diapazonu, s spotbeami.\n\nZnamka je Tooway - http://www.tooway.com/\nImajo tudi tu - http://www.satelitski-internet.si/\n\nSami ne prodajajo, da ne konkurirajo s posredniki. Ampak po mojem lahko kupiš naročnino tudi drugje - http://www.europasat.com/tooway/\n\nČeprav je zanimivo, da imajo določene države 50GB omejitev, druge pa ne. Mogoče so določeni spotbeami bolj zasedeni kot drugi?",
    "author": "Bush",
    "author_level": "Fizikalc"
  }
]