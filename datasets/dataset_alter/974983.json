[
  {
    "ctx": "Cuba 2010",
    "content": "Zdi se mi, da za potovanja na Kubo vlada pri nas kar precejšnje povpraševanje, zato bom poleg fotografij napisal še nekaj osnovnih napotkov, ki so v Lonely Planetu slabše pokriti ali pa sploh niso. \n\n1.\tLonely Planet Cuba 2009 sucks. Če imate možnost, poizkusite dobiti katero od prejšnjih izdaj, saj so preverjeno boljše. Vmes se je zamenjal avtor in pisec nove različice ima hudo izkrivljeno percepcijo lepega in nepozabnega (ponovno, precej popotnikov se strinja s tem). Če za nekaj piše, da je neskončno lepo, bodite sumničavi. Tehnične podrobnosti, kot so cene, avtobusne linije in podobno - držijo.\n\n2.\tVstopni vizum uredite preko interneta. Po emailu pošljete na ambasado na Dunaj svoje podatke in nakažete denar preko Klika. Prihranek je približno 15 EUR na komad v primerjavi s Kompasom.\n\n3.\tS sabo imejte LE in SAMO evre. To je ena izmed najpomembnejših stvari! Nobenih potovalnih čekov, nobenih dolarjev in nobenih kreditnih kartic. Sicer se da vse pretvorit v denar, ampak zaradi slabih odnosov z ZDA, je na vse našteto od 20-25 % provizije.\n\n4.\tTo, da se na Kubi česa ne da kupit (kot npr. milo, zobna pasta ali podobne dobrine) ne drži. \n\n5.\tInternet je redka in draga dobrina (okoli 6 EUR na uro). WiFI. Kakšen WiFI?\n\n6.\tKuba JE draga za potovanje. Nočitve, a-la-carte hrana in klimatiziran prevoz so dobrine, ki jih uporabljajo samo turisti in temu primerno drage. Pričakujte cene, ki so povsem na nivoju evropskih. Kakorhitro spustite kriterije, zadeve postanejo veliko cenejše. Vendar pa se od peso pic in peso sendvičev ne da živeti, prevozi s tovornjaki pa so lahko zelo utrujajoči.\n\n7.\tNa Kubi obstaja dvojni monetarni sistem, ki pa se je povsem izrodil. CUP-ov razen za spominek (bankovec za 3 enote s Che-jem) ne potrebujete nikjer, saj je to, kar je bilo mišljeno kot &#187;valuta za turiste&#171;, sedaj postalo &#187;valuta za tiste, ki si to lahko privoščijo&#171;. CUP-i so postali denar revežev. Kjer jih še jemljejo, daste par najmanjših CUC kovancev, s tem blago verjetno vseeno 10x preplačate (ampak je še vedno praktično zastonj), ampak se sploh ne sekirate.\n\n8.\tBargain, bargain, bargain. Kubo je trenutna gospodarska kriza precej prizadela v smislu upada turistov in zunaj glavne sezone (november-marec) so kapacitete precej prazne. Taksi z letališča 15 CUC (vozniki bodo začeli pri 20 ali 25). Primerna cena za nočitev za dva v casi particular, skupaj z zajtrkom in večerjo je 30 CUC (nekateri optimistično zahtevajo tudi 60 in več). Karkoli več je nateg. Sobe oddajajo praktično vsi, tako da shop around. \n\n9.\tAvtobuse (Viazul) obvezno rezervirajte v naprej, sicer se pripravite, da boste na postaji izviseli.\n\n10.\tRent-a-car stane okoli 50 EUR na dan, ceste pa so obupne. Cene goriva so enake kot pri nas.\n\n11.\tGPS-i so na Kubi prepovedani (pač ameriška tehnologija) in vam jih lahko zaplenijo ob vstopu v državo, nato pa plačate 5 EUR na dan, da vam ga shranijo do odhoda. Če imate GPS na telefonu, ni težav.\n\n12.\tOb izhodu iz države, morate na letališču poravnati izstopni davek v vrednosti 25 CUC (ne sprejemajo deviz).\n\n13.\tLast but not least &#8211; Kuba je idealna destinacija za ljudi s celiakijo. Pšenice praktično ne poznajo in jo uporabljajo striktno za kruh, ki pa se mu ni nobena težava izogniti, saj se ga dobi samo v pekarnah (v trgovinah ga sploh ni). Za ječmen in oves povečini še slišali niso. Večina hrane sestoji iz mesa, zelenjave in sadja. Za prilogo se izmenjujejo riž, fižol in krompir, za sladico pa znajo pripraviti kakšno okusno kombinacijo medu, banan in kokosa. Za zajtrk ponudjo tudi vmešana jajca, puter, sir in marmelado ter obilico sveže pripravljenih sadnih sokov. Če imate s sabo dovolj veliko zalogo riževih vafljev, krekerjev (kruh močno dvomim, da bo preživel v tej vročini in vlagi), vam zagotavljam, da bo odhod domov v smislu prehrane zelo, zelo težak. Omenjeno velja za case particular, v hotelih je malenkost drugače, saj se občasno na jedilniku znajdejo tudi testenine, palačinke in raznorazno pšenično pecivo. Ampak povsod se dobi tudi obilica brezglutenske hrane.\n\n\nZdaj pa naprej k fotoreportaži.\n\n\n\n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n\n\n19 dni potovanja in 10 dni dopusta na Playi Pesquero v bližini Holguina.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nCuba facts: Welcome back to 1969. But not the American way. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n Da ne bo pomote, na steni je letošnji koledar in ne kakšna arhivska varianta.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nHrana je, kot že omenjeno, odlična. Sadje, zelenjava... okusi, ki se ob dolgem transportu čez ocean in raznoraznih kemikalijah kar nekako izgubijo, znova privrejo na dan. Ocenjujem, da sem tekom potovanja pojedel 20-30 kilogramov manga. Pa če se posvetimo še fauni, nikakor ne manjka perutnine, svinjine, takšnih in drugačnih rib, škampov, školjk, jastogov...\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nHavana se spogleduje z idejo modernega mesta, vsaj sodeč po panorami in promenadi.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nResnica je sicer malce dlje stran. Socialistični tujki so znotraj kolonialne aritekture kar opazni.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNajvišja zgradba v mestu pa je seveda &#8211; spomenik revoluciji.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nČe smo že ravno pri spomenikih &#8211; tu je eden, posvečen študentom medicine.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nHavanske ulice so tipičen labirint, ...\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n... kjer se včasih zazdi, kot da se je čas ustavil.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nŠe najbolje založene trgovine dajejo vtis, kot da so napol prazne.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPri javnem transportu pa človek včasih ne ve, ali je namenjen ljudem ali živini.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nVrste so na Kubi stalnica. Za avtobus, za hrano in v tem primeru &#8211; za denar.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSocializem na Kubi ironično ustvarja ogromne socialne razlike. Ljudje, ki so v stiku s turisti in imajo tako dostop do t.i. &#187;hard currency&#171;, lahko živijo relativno lagodno življenje. Posledično nastajajo tudi obupani in žalostni poizkusi, kako od turistov izvabiti kakšen drobiž.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSeveda je vse skupaj začinjeno še s pasjo vročino.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nStarbucks?\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nEven better! Muzej čokolade, kjer lahko sedeš in v prijetno klimatiziranem prostoru popiješ skodelico vroče čokolade. Definitivno moj najljubši kotiček v Havani in najboljša skodelica sladke pregrehe, kar sem jih poizkusil.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nVelemesto sva kmalu zamenjala za podeželje. Vinales.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSkupaj s tovrstno migracijo pridejo tudi adrenalinske klimatske naprave, ....\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n... ter še bolj adrenalinski tuši.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nAmpak se človek hitro spet spravi v dobro voljo.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMural de la Prehistoria. Evolucija po kubansko (ja freske naj bi predstavljale prav to).\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nValle de Palmerita.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nOrhidarij.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNe, pokrov motorja ni odprt zato, da bi se lepše videl motor.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nZa biti žejen ni nujno biti živ. \n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nBanos de San Juan. Sem sva prišla z namenom kopanja. To je bila ena izmed tistih stvari, zaradi katerih sva preklela Lonely Planet.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nAmpak alternativa ni bila slaba.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nA je lahko bazen še bolj idiličen?\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nŠe ena Lonely Planet zanimivost &#8211; to naj bi bil &#187;eco village&#171;. WTF?!?\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNajmanjši ptič na svetu &#8211; kolibri zunzun.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPrvič v življenju sem štopal na avtocesti. Ampak daleč od tega, da bi bil edini.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTrinidad.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMesto, ki je še najbolj od vseh na Kubi obdržalo svoj kolonialni šarm.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNa plaži Karibskega morja se skoraj zdi, da lahko pozabiš na vse tegobe.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nAmpak človeka takšen prizor hitro strezne. Shiran žrebiček, da bi se lahko turisti slikali ob njem... ne, do nekaterih vrednot se Kubanci še niso dokopali.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nŠe ena ironija kubanskega socializma. Obstajajo klinike za bogate (kjer se plačuje v CUC-ih) in klinike za revne (kjer se plačuje v CUP-ih). Zgodbice o neskončno super-duper kubanskem zdravstvenem sistemu &#8211; so samo zgodbice.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nValle de los Igenios. Zaledje Trinidada, kjer pridelujejo sladkor. \n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nStolp za klicanje sužnjev. \n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nKubanski muzeji tu in tam spominjajo na kakšen odpad.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSo pa zelo ponosni na sestreljeni ameriški U-2.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nZagate z elektriko so na Kubi precejšnje (pogosto zmanjka toka za uro ali dve), rešitve pa najmanj smešne (o učinkovitosti ne bi sodil).\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTakole sicer izgledajo prikupno.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nAmpak ko gor naložiš dva turista z dvema nahrbtnikoma &#8211; lahko samo upaš, da voznik (oz. bolje rečeno poganjač) preživi naslednjo vožnjo po tropski vročini.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPtičja hiša.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nV deželi socializma je potrebno plačati &#8211; še zrak.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nŠkoljke so pogoste brez deske. Razlog mi je še vedno neznan.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSantiago de Cuba.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nIn razgled na Karibsko morje.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNočna omarica nekega geeka.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLa gran Piedra s 1300m nadmorske višine in 25 stopinjami celzija prinaša še kako potrebno osvežitev.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nValle de Prehistoria. Enostavno out of this world.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLevo betonski...ptič, desno živa koza.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPark je ogromen in že hiter obhod traja dobro uro, nekaterim skulpturam pa se kar ne moreš načuditi.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nDumbo.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nBeseda limuzina je dobila povsem nov pomen.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nBaracoa, skrajni vzhod Kube.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNa koncu potovanja pa je prišel še čas za oddih.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPrikupen avionček. Cubana je sicer ena izmed letalskih družb, ki se ponašajo z najslabšo varnostno statistiko.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTakšen razgled skozi okno vsekakor ne doprinese k boljšemu počutju.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nKaj se dogaja na sliki?\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNamig: zastava in opustele ulice.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nZa slovo še vzpon na svetilnik na havanskem gradu.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSvetilničar.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nJose Marti Airport. Bodite pozorni na zastave.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nKuba je dežela, ki te težko pusti ravnodušnega. You hate it, you love it &#8211; ultimate travel contradiction. Zelo težko, da ti je samo všeč ali pa sploh ne. Vsekakor pa je dežela, kjer politični in socialni sistem razpadata na vseh frontah.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nVčasih se zdi, da tudi med ljudmi vlada nekakšna žalostna melanholija (napis na majici: &#187;I got out of bed for this!&#171\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nIn revolucionarne mantre, ki še vedno prevevajo državo, se včasih zdijo kot glineni vojščaki, ki jih je svet že davno zavrgel.\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n&#187;But it's hard to be sad, when there is so much beauty in the world.&#171;\n\nNapis iz parka Lennon (ne Lenin!) v Havani:\n\n\"Dirás que soy un so&#241;ador pero no soy el único\"\n\nali po angleško:\n\n\"You may say I'm a dreamer, but I'm not the only one,\"\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTake only photos, leave only footprints...",
    "author": "Jernej",
    "author_level": "Fizikalc"
  },
  {
    "ctx": "Cuba 2010",
    "content": "Še stroški. Za dve osebi za celotno potovanje, vključno z letalskimi kartami, vizami ter 10 dni bivanja v 4**** all inclusive hotelu.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Jernej",
    "author_level": "Fizikalc"
  },
  {
    "ctx": "Cuba 2010",
    "content": "Odlično!",
    "author": "Notranjc",
    "author_level": "Marco Polo"
  },
  {
    "ctx": "Cuba 2010",
    "content": "Super reportaža.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "ynos",
    "author_level": "Vremenko"
  },
  {
    "ctx": "Cuba 2010",
    "content": "Špica.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nPa vedno se zabavam ob tvojih komentarjih fotk...  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Slick",
    "author_level": "Majstr"
  },
  {
    "ctx": "Cuba 2010",
    "content": "Super!\nFino, da napišeš tudi stroške. Niti približno se mi ni sanjalo o koliko €/$... gre.\n \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Zanzibar",
    "author_level": "Majstr"
  },
  {
    "ctx": "Cuba 2010",
    "content": "Zakon reportaža, sem z veseljem prebral vse in pogledal fotke!  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Utisevalec",
    "author_level": "Guru"
  },
  {
    "ctx": "Cuba 2010",
    "content": "Suuuuuuuuper report! Mogoče edino pogrešam kakšne deklice, poskusi potegnit ven kakšno serijo mladih domačink (saj veš, tisto ko si stiskal takrat ko tvoje ni bilo zraven) \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "AvtoFun",
    "author_level": "Guru"
  },
  {
    "ctx": "Cuba 2010",
    "content": "super fotke, prikazanih najbrž kakšnih 0,001 %  vseh slikanih   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nmimogrede, s katerim programom/stranjo si delal statistiko plačil ?",
    "author": "mcn",
    "author_level": "Majstr"
  },
  {
    "ctx": "Cuba 2010",
    "content": "\n\t\n\t\n\t\t\n\t\t\n\t\t\tCitat:\nUporabnik Zanzibar pravi:\n Super!\nFino, da napišeš tudi stroške. Niti približno se mi ni sanjalo o koliko €/$... gre.\n \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\t\t\n\t\tKlikni za razširitev\n\t\n\n4. sporočilo nad tvojim so napisani stroški.",
    "author": "Notranjc",
    "author_level": "Marco Polo"
  },
  {
    "ctx": "Cuba 2010",
    "content": "\n\t\n\t\n\t\t\n\t\t\n\t\t\tCitat:\nUporabnik Notranjc pravi:\n \n\n\n\n\n\t\n\t\n\t\t\n\t\t\n\t\t\tCitat:\nUporabnik Zanzibar pravi:\n Super!\nFino, da napišeš tudi stroške. Niti približno se mi ni sanjalo o koliko €/$... gre.\n \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\t\t\n\t\tKlikni za razširitev\n\t\n\n4. sporočilo nad tvojim so napisani stroški.\n\t\t\n\t\tKlikni za razširitev\n\t\n\nsaj - to je komentiral?",
    "author": "KillaKHAN",
    "author_level": "Guru"
  },
  {
    "ctx": "Cuba 2010",
    "content": "aha.., ups površno prebral \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Notranjc",
    "author_level": "Marco Polo"
  },
  {
    "ctx": "Cuba 2010",
    "content": "\n\t\n\t\n\t\t\n\t\t\n\t\t\tCitat:\nUporabnik mcn pravi:\nmimogrede, s katerim programom/stranjo si delal statistiko plačil ?\n\t\t\n\t\tKlikni za razširitev\n\t\n\nMisliš Excel?",
    "author": "ynos",
    "author_level": "Vremenko"
  },
  {
    "ctx": "Cuba 2010",
    "content": "Uh, tole pa je 1a reportaza!  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Shai",
    "author_level": "Fizikalc"
  },
  {
    "ctx": "Cuba 2010",
    "content": "Super. \nAli je tista reč ki je zašla v bazen strupena?",
    "author": "lalan",
    "author_level": "Pripravnik"
  },
  {
    "ctx": "Cuba 2010",
    "content": "Rakovica strupena? Ne verjamem.\n\nKaj lahko das se kaj slik kake plaže? Potovala sta vecinoma s taxiji in busom vidim. Kaj rent a car ni mozen ali se enostavno ne izplaca? Kako je z avtobusnimi povezavami..verjetno so slabe in \"urnika\" se verjetno ne drzijo? Ali pac?\n\nHvala\nLP",
    "author": "alfist555",
    "author_level": "Fizikalc"
  },
  {
    "ctx": "Cuba 2010",
    "content": "Rent a car je precej drag doli, za 50€ na dan dobiš Hyundai Atos, na avtocesti je ogromno lukenj zaradi tega  komot  premo pustiš v kaki luknji, ali pa vsaj kaj predreš.\nPoleg tega imajo najeti avti drugačne barve tablic in domačini takoj vedo, da si tujec in ti na hitro pošravfajo kolesa dol.\nDomačini so mi pravili tudi, da bencin mešajo z vodo in je bilo veliko primerov da je šel motor v franže, škodo moraš pa ti kriti.\n\nDa ne govorim, da oznak , usmerjevalnih tabel na cestah praktično ni GPS je pa NO-GO.\n\nVia Azul je državna firma za prevoze turistov, to so večinmoa novejši avtobusi kitajskega porekla s klimami, zelo dobro pokrivajo celotno Kubo in so najboljši način za transferje po Kubi. O.K. razen če si čisto na vzhodu in moraš v Havano , v tem primeru greš z letalom.\nKot pa je Jernej napisal, moraš Via Azul rezervirati kak dan prej preden greš na pot.",
    "author": "Notranjc",
    "author_level": "Marco Polo"
  },
  {
    "ctx": "Cuba 2010",
    "content": "\n\n\nAvtobusi (Viazul) so zelo točni. Nikoli niso zamujali več kot 2-3 minute.\n\n\nRent-a-car pa je zelo dvorezen meč. Zadeva je draga in v končni fazi te ne pride veliko dražje, če najameš taksi z voznikom. Pa še bencin plača on.",
    "author": "Jernej",
    "author_level": "Fizikalc"
  }
]