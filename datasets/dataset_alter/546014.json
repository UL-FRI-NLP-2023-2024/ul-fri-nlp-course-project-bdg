[
  {
    "ctx": "Napoved za akontacijo dohodka iz oddajanja premože",
    "content": "Do 15.1 je potrebno oddati napoved za odmero akontacije dohodnine od dohodka iz oddajanja premoženja v najem.\nObrazec in navodila so na voljo  tukaj. \nImam pa nekaj vprašanj (konkretno gre za oddajanje stanovanja).\n1.) Če se odločiš, da uveljavljaš 40% normirane stroške, potem se ti pač odšteje 40% od najemnine in ti teh 40% stroškov ni potrebno dokazovati?\n2.) Če se odločiš za dejanske stroške jih moraš dokazovati. Je pa tam malce čudno napisano. Recimo po navodilih ni dovolj zgolj vplačevanje v rezervni sklad, temveč mora biti dejansko račun, da je bil le ta rezervni sklad porabljen. Sedaj pa vprašanje. Recimo, da smo vplačevali v rezervni sklad x let (torej ne le prejšnje leto) in se je sedaj ta denar v celoti porabil. A torej lahko z računom uveljavljam celoten ta denar ali zgolj tisti, kateri je bil vplačan v lanskem letu?\n3.) Pod točko 3 so zahtevani podatki o izplačevalcu dohodka. To so verjetno podatki o najemojemalcu?",
    "author": "kihko",
    "author_level": "Pripravnik"
  }
]