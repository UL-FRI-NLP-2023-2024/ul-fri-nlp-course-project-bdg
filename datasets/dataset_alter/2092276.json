[
  {
    "ctx": "Inženir za vzpostavitev sistema LO/TO",
    "content": "Za vzpostavitev sistema  LO/TO  iščemo  inženirja strojništva (inž., dipl.inž. ali univ.dipl.inž.)    z nekajletnimi izkušnjami v kemijski procesni industriji ali sorodnih panogah. Zaželjene so tudi izkušnje s področja varnosti pri delu.\n\nVaše glavne naloge bodo:\n\n- identifikacija nevarnih virov energije pri vzdrževalnih in podobnih posegih na opremi v farmacevtski industriji ter analiza možnosti za onemogočitev teh virov energije,\n- določitev tehničnih in organizacijskih ukrepov za blokiranje nenamernih aktivacij nevarnih virov energije,\n- določitev medsebojnih vplivov procesnih naprav in sistemov z vidika nenamernega vklopa virov energije,\n- izdelava dokumentacije sistema LO/TO ter sodelovanje pri vključitvi sistema v obstoječe organizacijske strukture.\n\nSistem LO/TO bo potrebno vzpostaviti iz tehničnega (identifikacija nevarnosti, analiza tehnološkega procesa in opreme) in organizacijskega (določitev ukrepov, odgovornosti, navodila,...) vidika, pri čemur boste sodelovali s strokovnjaki drugih strok in znanj (elektro, kemija, vzdrževanje, varnost in zdravje pri delu,...). Svoje delo boste opravljali pod vodstvom izkušenih strokovnjakov.\n\nDelovno mesto je v Mengšu.\n\nČe ocenjujete, da ustrezate za navedeno delo, ste pripravljeni pridobiti nova znanja in se ne ustrašite novih izzivov, vas vabimo, da nam vašo predstavitev pošljete izključno na email info(at)projeks.si, v polje Zadeva/subject vpišite: \"inženir LO/TO\" ter vaše ime in priimek.\n\nObjavljeno: 28.09.2014.\n\nRok za prijavo: 31.10.2014",
    "author": "Projeks",
    "author_level": "Zelenc'"
  }
]