[
  {
    "ctx": "Albanija",
    "content": "O Albaniji imamo večinoma predsodke, najprej pomislimo na sladoled, burek, mafijo, revno državo, kriminal in nerazvitost.\n\nPo drugi strani pa gre za zanimivo državo, ki leži ob Jadranskem morju, v preteklosti pa je bila prva ateistična država na svetu, voditelj Enver Hoxha je porušil oziroma preuredil 95% verskih objektov\n\nVeč o tej tematiki na povezavi.\nhttp://www.pota.si/tabori2006/albanija2006/255-predstavitev-albanije\n\nOdločil sem se, da si Albanijo prvič ogledam ob obali in sicer iz smeri jug-sever, torej iz smeri Grčije oziroma sem imel v mislih, da obvozim ob obali vzhodni del Jadranskega morja, ki se začne na rtu Kepi i Gjuhëzës, z druge strani pa v Otrantu (Otrantska vrata, razdalja 74km). Nato pa naprej po obali Črne gore in Hrvaške.\n\n\n\t\n\n\n\nDo Grčije sem plul s trajektom, firma Anek lines.\nhttp://www.anek.gr/\n\nCena brez popustov za motorno kolo in šoferja je znašala 122,00 EUR. Plovba iz Benetk do Igoumenitse traja 26 ur.\n\n\n\t\n\n\n\n\t\n\n\nPristanišče v Benetkah. Malo nenavadno, da je v laguni promet takšnih razsežnosti, ko pa se Benečani pritožujejo, da mesto tone. Res pa je, da je trajekt po kanalu Grande vlekel vlačilec.\n\n\n\t\n\n\n\n\t\n\n\nNekaj utrinkov iz trajekta in pasji potniki.\n\n\n\t\n\n\nKot palubni potnik sem spal na tleh (no spalka in napihljiva blazina). Na trajektu (konec maja) ni bilo gneče, tako da je bil prostor tudi na sicer plačljivih sedežih. Na ladji je na voljo internet (wifi ali v cyber kafeju). Zadeva deluje, ni pa neke brzine. Mi je ostala še kakšna ura tako da lahko še kdo uporabi username in password \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n Na zadnji fotografiji pa že Albanija, zgoraj omenjeni rt, kjer se začne Jadransko morje.\n\n\n\t\n\n\nprelaz Llogare (1027m), ki sem ga prevozil naslednji dan. Spodaj krasna plaža Palasa.\n\n\n\t\n\n\nPrihod v Igoumenitso in ostali motoristi oziroma tipični gs fahrer.\n\n\n\t\n\n\nOd Igoumenitse do meje z Albanijo (mejni prehod Mavromati) je kakšnih 20km solidne ceste. Mejni prehod je zgledno urejen, Slovenci v državo vstopamo od leta 2010 z osebno izkaznico. Imel sem tudi potni list za vsak primer, vendar ni bilo težav. Na meji prijazni in željni pogovora, ker za mejni prehod, ki očitno ni prenatrpan (malo ali nič prometa). \n\n\n\t\n\n\n\n\t\n\n\nPrihod v Albanijo takoj ne pokaže neke razlike napram Grčiji, cesta je zgledno urejena, očitno nova, no, jaz sem se odločil za stransko cesto preko Butrinta, kjer je bilo v začetku malo makadama, a nič pretresljivega. Butrint je arheološko mesto pod zaščito UNESCA. \nhttp://www.butrint.org/\nČez laguno te prepelje brod (cena 1 EUR). V Albaniji sem nasploh vsepovsod plačeval z EUR, nikoli ni bilo težav, vzamejo brez debate.\n\n\n\t\n\n\n\n\t\n\n\nProti kraju Sarande (turistično mesto, recimo Monte Carlo Albanije) vodi solidna cesta, s kakšnim makadamskih odsekom, lepim razgledom, prometa skoraj ni.\n\n\n\t\n\n\nTu pa tam srečah ob cesti ali na cesti živali, v gornjem primeru dobesedno tele. Na fotografiji ena izmed lepših plaž (plaža Lukova).\n\n\n\t\n\n\n\n\t\n\n\nTrdnjava Palermos. \nhttp://en.wikipedia.org/wiki/Porto_Palermo_Castle\nV naslednjem zalivu pa opuščena vojaška baza, žal zaprta za turiste.\n\n\n\t\n\n\n\n\t\n\n\nKraj Himare, kjer sem prenočil. Na fotografijah tudi plaža Livadh. Vidi se, da se šele pripravljajo na turistično sezono.\n(penzion Kolagji) N40 05.870 E19 45.187, 10 EUR na osebo z zajtrkom.\n\n\n\t\n\n\n\n\t\n\n\nNaslednji dan vzpon na prelaz Himare (odlična cesta, iz 0 na 1027m). Namestil sem si tudi kamero in malo posnel. Nasploh mi je ta del Albanije ostal v najlepšem spominu, lepo narava, mir, odlične ceste, minimalno prometa, vožnja ob obali, plaže.\n\n\n\t\n\n\n\n\t\n\n\nKraj Vlore in eden redkih samostanov, ki so ostali. \nhttp://www.albania4ever.com/albania_en/da_vedere_in_albania/zvernec.html\nV kraju Vlore sem spoznal pravo albansko cesto polno blata, peska itd. Je pa tudi za to poskrbljeno, saj avtopralnice cvetijo in sem se kasneje na eni tudi ustavil, uslužen fant je prekinil z delom in se mi takoj posvetil in niti ni hotel plačila. Seveda je dobil plačano (5 EUR). Takšne ceste še nisem doživel, makadam in na njem tekoči \"beton\". \n\n\n\t\n\n\n\n\t\n\n\nVlore-Fier je cesta malo slabša (a luknje poflikane), vendar vzporedno delajo avtocesto, nakar je do Drača in Tirane neke vrste hitra cesta. Tu so v glavnem naselja in opazna je razlika napram jugu-obalnemu delu, ki sem ga prej prevozil. Zapeljal sem tudi v Tirano, kaotičen promet ima svoj sistem, ki se ga hitro navadiš. Uporaba hupe pomeni, da se nekaj dogaja in hitro se je navadiš uporabljati, skratka obvezen pripomoček. Nasploh s prometom v Albaniji ni bilo nobenih težav, dokaj običajna vožnja, policije pa razen v Tirane nisem videl. Na fotografiji tudi mavzolej Enverju Hoxhi (piramida) v Tirani.\n\n\n\t\n\n\nCeste in signalizacija so urejene, tu pa tam je res še kje kaj razrito, ker se vedno kaj obnavlja itd.. Albanija je tipična po črnih gradnjah. Ko se ustaviš, te hitro obstopijo radovedni domačini.\n\n\n\t\n\n\nStara prestolnica Kruje v bližini Tirane. Lepo urejena trdnjava. Bom še kasneje dodal kakšne fotografije, je tokrat kolega več fotografiral.\n\n\n\t\n\n\n\n\t\n\n\nNato vožnja preko Skadra v Črno goro v smeri Ulcinja, kjer se je Albanija zaključila v tej etapi. Za drugič pa celinska Albanija. V Ulcinju te na glavni vpadnici apartma najde \"sam\", tudi iz skuterja, se vozi poleg tebe in spušča ceno. Apartma, dve sobi, pogled na morje, vse kar sodi zraven za 30 EUR, torej 15 po osebi. Shranil sem naslov, lastnik mi je omenil, da so pri njemu že letovali Slovenci. \nApartmaji Onyx N41 55.543 E19 12.451 onyxul@gmail.com\n\n\n\t\n\n\n\n\t\n\n\nIdilični Sv. Stefan in vožnja s trajektom iz Tivata proti Herceg-Novem, da se izogneš Kotorju. Lovčen sem že videl, najbrž pa je gori še sneg. Cena trajekta smešna, 2 EUR za osebo in motor.\n\n\n\t\n\n\nDubrovnik. Nato se je bilo potrebno odločiti ali se pot nadaljuje kot planirano v Bosno, preko Sutjeske v Sarajevo in padla je odločitev, da se vrača ob obali domov (vreme je do tedaj solidno držalo) z vmesnim skokom na kakšen Dalmatinski otok.\n\n\n\t\n\n\nOtok Mljet je kar vabil v daljavi, vendar je trajekt vozil čez nekaj ur, kolega pa ni hotel počakati, zato sva bila primorana obiskati Korčulo.\n\n\n\t\n\n\n\n\t\n\n\nVožnja čez Korčulo do Vela Luke, privat prenočitev pri znancih in ogled okolice oziroma vožnja na bližnji hrib Hum, kjer so oddajniki in ruševine A.Ogrske trdnjave. Lep razgled, ozka asfaltirana cesta do vrha, tudi za vtom gre.\n\n\n\t\n\n\n\n\t\n\n\nZaliv Tri luke.\n\n\n\t\n\n\nPo Pelješcu je bilo potrebno prvič obleči kombinezon za dež, ker se je pojavila ploha, nič resnega, malo telovadbe ni škodilo, v Stonu pa je bilo že suho.\n\n\n\t\n\n\n\n\t\n\n\nNato je prišlo do odločitve, da se (Aladin je napovedal ok razmere) zapelje do Bosne in sicer do slapov Kravice (v bližini je Medjugorje).\nhttp://bs.wikipedia.org/wiki/Kravice\nZanimivo, lepo, do sedaj še nisem slišal za to zadevo, pred časom mi jo je omenil kolega.\n\n\n\t\n\n\nVrnitev na magistralko in vožnja do Paklenice, kjer je na voljo nebroj nočitev in prehrane.\n\n\n\t\n\n\nNaslednji dan presenečenje na magistralki in sicer delna zapora zaradi burje, tudi za motorje, vendar se je tvegalo, razen par sunkov (ki so npr. v grčiji na Karpatosu običajni), ni bilo neke sile. Od Karlobaga naprej je bilo že dokaj znosno.\n\n\n\t\n\n\n\n\t\n\n\nVožnja do Crikvenice, čez Delnice do Kolpe in smer Metropola. Ob Kolpi nova cesta, žal se čez prelaz Bezgovice ni dalo zapeljati, ker so ravno asfaltirali.\n\n\n\t\n\n\nDoma je sledilo čiščenje verige.\n\n\n\t\n\n\nPodatki o poti.\n\nKasneje bom dodal še kakšne slike od kolega, ki je imel nalogo fotografirati.\n\nOstale relevantne podatke najdete na blogu.\n\nhttp://snecer-poi.blogspot.com/2011/12/albanija-poi-2012.html\n\n----------------------------------------------------------------------------",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "https://picasaweb.google.com/106439269587192855420/Shqiperia#\n\n \n\t\n\t\t\n\t\n",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "\n\t\n\t\t\n\t\n",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "Sam maš pa vso elektroniko lih tko lepo pr zobniku speljano da jo lepo peska \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLepa tura....",
    "author": "Kamele0N",
    "author_level": "YUGOslovanski mehanik       Dmitri Mendeleev"
  },
  {
    "ctx": "Albanija",
    "content": "\n\t\n\t\n\t\t\n\t\t\n\t\t\tCitat:\nUporabnik Kamele0N pravi:\n Sam maš pa vso elektroniko lih tko lepo pr zobniku speljano da jo lepo peska \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLepa tura....\n\t\t\n\t\tKlikni za razširitev\n\t\n\nTi kot poznavalec šraufanja si verjetno opazil da sta dva zaščitna dekla sneta, da sem tu poleg prišel (to enkrat letno snamem, da vidim stanje). Pa tam ni nobene elektronike, le žice iz alternatorja (tiste 3 bele) ter senzor za gred in kabl od senzorja na stranki tački \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n ko daš dekl gor je kar mirno.\n\n \n\t\n\t\t\n\t\n",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "\n\t\n\t\t\n\t\n",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "\n\t\n\t\t\n\t\n",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "\n\t\n\t\t\n\t\n",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "Pa te Wermacht škorenjčki \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nSo od deda? \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Kamele0N",
    "author_level": "YUGOslovanski mehanik       Dmitri Mendeleev"
  },
  {
    "ctx": "Albanija",
    "content": "Lep potopis",
    "author": "Srandi",
    "author_level": "Pripravnik"
  },
  {
    "ctx": "Albanija",
    "content": "Super potopis, res informacij ogromno za nekoga, ki se odpravlja na slično pot.\nLepe slike, prav tako pa video inserti ... bravo, super!\n\n@Kameleon:\nČe nimaš kaj bolj pametnega napisat, potem se raje vzdrži.\nPri sprednjem zobčeniku bi lahko videl, da je sneta zaščita in zdrava pamet ti kaže, da sprednji zobčenik NI viden, ker bi ti lahko marsikaj noter potegnilo .... verjetno so pa konstruktorji pri Kawasakiju vedeli, kako in kaj, razen če imaš boljšo idejo?\n\nSorry, ampak moral sem to napisat .... človek se trudi, spiše potopis, izbere slike, potem pa se najde nek model.",
    "author": "HITMAN",
    "author_level": "gps navigator"
  },
  {
    "ctx": "Albanija",
    "content": "\n\t\t\n\t",
    "author": "stieber",
    "author_level": "čebinar"
  },
  {
    "ctx": "Albanija",
    "content": "Zanimivo da Snecer ne slika žensk! Sicer pa dokaj lep potopis, vendar ne za talat alte!",
    "author": "8888",
    "author_level": "mesija - Assassin's Creep"
  },
  {
    "ctx": "Albanija",
    "content": "Jaz sem pa upal da bo tam ostal - saj je bila prva ateistična država po defoltu, zato so morali slovenski duhovniki in redovnice dol hoditi.",
    "author": "jazjaz51",
    "author_level": "Pripravnik"
  },
  {
    "ctx": "Albanija",
    "content": "Prosim, da se s tematiko, ki ne sodi v ta topic in podforum, preselite v ustrezne podforume, sicer bom reportažo izbrisal.",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "\n\nZame sicer še vedno presežek reportaže na tematiko Albanije ostaja \n\nhttp://www.gianlucapanella.com/reportage/reportage.php?reportage=HAKMARRIA",
    "author": "stieber",
    "author_level": "čebinar"
  },
  {
    "ctx": "Albanija",
    "content": "Pa tudi nisem prepričan, da je na tej sliki tele...meni bolj deluje kot mlada buša...http://shrani.najdi.si/?2K/QJ/36Sk3DSD/p5212571.jpg",
    "author": "stieber",
    "author_level": "čebinar"
  },
  {
    "ctx": "Albanija",
    "content": "\n\t\n\t\n\t\t\n\t\t\n\t\t\tCitat:\nUporabnik stieber pravi:\n Pa tudi nisem prepričan, da je na tej sliki tele...meni bolj deluje kot mlada buša...http://shrani.najdi.si/?2K/QJ/36Sk3DSD/p5212571.jpg\n\t\t\n\t\tKlikni za razširitev\n\t\nMaš prav, nasliki je mlada buša! Tele si ti!!!",
    "author": "zabar",
    "author_level": "fotograf"
  },
  {
    "ctx": "Albanija",
    "content": "Lep potopis...\n\nin še moja podobna lanska izkušnja...\n\n Link do potopisa \n\n\n\nZagotovo gremo še kdaj...",
    "author": "Bakki33",
    "author_level": "Fizikalc"
  },
  {
    "ctx": "Albanija",
    "content": "Sem videl tvoj potopis lani (lepo, korektno, vleiko podatkov), s tvojim bratom sem v vrtec hodil \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Izbrisan uporabnik #488",
    "author_level": ""
  },
  {
    "ctx": "Albanija",
    "content": "Tale Shqipëria, naslednjič bom zgleda kar z avtom mahnil dol, moped je žal premajhen za dva, drugače pa potopis 1A \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t",
    "author": "Valhalla",
    "author_level": "Guru"
  },
  {
    "ctx": "Albanija",
    "content": "Zelo lep potopis. Se mi zdi, da premalo poznamo te južne države, no vsaj jaz. Lepo je ni kaj \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Karakala",
    "author_level": "Fizikalc"
  },
  {
    "ctx": "Albanija",
    "content": "Bravo Snecer. Super reportaža (kot ponavadi  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n )",
    "author": "Jodlarcek",
    "author_level": "Fizikalc"
  }
]