[
  {
    "ctx": "GoPro4 Hero Black Edition 4K",
    "content": "Ob naslednjih večerih bom takole kaj napisal GoPro4 kamerah. Poleg ostale profesionalne 4K opreme uporabljam tudi GoPro 4K kamere. Imam tri, kar je ob določenih scenskih situacijah lahko tudi premalo. Za običajne uporabnike pa je zadosti tudi ena sama, priporočam pa Hero4 silver edition, saj je Full HD 1920*1080 čisto zadosti. Poleg tega ima serija 4 boljšo saturacijo, kontrast in fish eye je skoraj eliminiran.\nNajvečja prednost serije 4 pa je Wi-fi, ki na prostem doseže čez 150m. To pomeni, da lahko sliko z ene ali več (do 50) kamer spremljate na pametnem telefonu ali tablici, spreminjate nastavitve in začnete s snemanjem s pritiskom na zaslon tablice. Seveda pa lahko uporabljate tudi vodooporni daljinec, ki pride prav v situacijah, ko je za tablico prenevarno. V vodi Wi-fi ne deluje. Na kameri lahko Wi-fi izklopite in s tem za dvakrat podaljšate delovanje baterije. Brezžična povezava noro skrajša delovanje baterije. Seveda lahko dokupite baterijo, ki se priklopi zadaj, zraven dobite tudi podaljšano vodoodporno ohišje. Takšna baterija zakrije zaslon pri Hero4 Silver edition, je bolj za black edition.\nDosti za danes.  \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n\n\nŠe cene. Cena je zaradi padca Eura nesramno poskočila. Še lani je bil Hero4 black po 479.-, zdaj je po celi Evropi po 529.- Euro. Silver edition pa po 379.- , zdaj pa 429.-. Za tiste, ki imate ta teden denar, Hervis je poslal kupone za -20% za izdelek po izbiri med 20. in 22. marcem. Tako boste lahko nekateri prišli do silver edition za cca. 345.- Evrov. Hero4 black edition nimajo več, ker sem vse tri, ki so jih naročili za otvoritev prenovljene trgovine v City Centru v Celju pokupil jaz in to decembra za -20% po 381.- Evrov.    \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNadaljevanje teme sledi.",
    "author": "mirostarc",
    "author_level": "Zelenc'"
  },
  {
    "ctx": "GoPro4 Hero Black Edition 4K",
    "content": "Čestitke za nakup s popustom!",
    "author": "VanZ",
    "author_level": "Guru"
  },
  {
    "ctx": "GoPro4 Hero Black Edition 4K",
    "content": "Mi vsi smo Mirostarc",
    "author": "sajkek",
    "author_level": "Guru"
  },
  {
    "ctx": "GoPro4 Hero Black Edition 4K",
    "content": "Zakaj sploh kupiti tako hudo kamero? Ali sploh rabim 4K? Možnosti uporabe.\n\nKot sem včeraj zapisal, je 1920*1080 čisto zadosti za povprečnega uporabnika. Toda če se zadeve lotiš profesionalno ali pa če imaš doma 4K TV velikosti npr. 55 col, potem ti je jasno, da Full HD ni zadosti. Treba videti, treba dobro pogledati, potem ni več nobene dileme.\n\nAmeriška RED in Blackmagic že nekaj časa ponujata 4K profi digitalno zajemanje slike pri profi filmski produkciji. Panavision 35mm filmski trak gre v zgodovino. Vsi Hollywoodski filmi so digitalno obdelani in zmontirani, zakaj ne-bi bili tako še posneti.\n\nTehnologija gre naprej. včasih smo imeli analognih 625 linij - PAL (525 -NTSC), pa nato digitalnih 576i, pa 720p, 1080i,1080p, sedaj pa so cenovno dostopni že UHD 4K 2160p televizorji. Govorim o vertikalni resoluciji. Fifa 2014 World Cup je bil zahvaljujoč Sony-u prenašan v 4K tehnologiji (v Sloveniji smo na HD 720p). Govori pa se že o 8K UHD 7680*4320 tehnologiji.\n\nLogična izbira je torej 4K.\n\nGopro Hero4 black edition je tudi Emmy Award winner, saj zagotavlja profesionalno kakovost. Majhna, relativno poceni in uporabna v skoraj vseh situacijah. Zakaj skoraj? Ker je majhna in z malo maso, je brez 3D gimbala neuporabna zaradi tresljajev. Vse ENG field kamere morajo imeti maso 7kg in več, da je slika uporabna, ker elektronski stabilizatorji slike niso dovolj. Pri filmski produkciji pa je stabilizacija slike še bolj pomembna.\n\nTorej kje in pri čem uporabljati GoPro Hero4 4K kamero :\n\n- pri športih, kjer se kamera montira na glavo (čelado), prsa, se drži v roki s podaljšanim ročajem. Treba je vzeti v zakup tresljaje, saj oseba tega ni sposobna eliminirati.\n- pri športih, kjer kamero montiramo na nek predmet večje mase oz. stabilnejše gibalne količine, npr. surf, kolo, motor, avto, jadralno padalo ali zmaj, jadrnico, gliser ... . Slika je dosti mirnejša in že uporabna v filmski produkciji.\n- pri potapljanju (priloženo vodotesno ohišje do 40 m) se kamera neverjetno dobro obnese. Tresljajev kljub majhnemu nepotopljivemu ročaju ni, treba pa je paziti na svetlobo pri večjih globinah.\n- pri snemanju s stativa - široka uporabnost brez tresljajev - treba pa je vedeti, da takšna kamera nima zooma.\n- pritrjena z vakumskim držalom na steklo ali karoserijo avtomobila. Odlični posnetki, stabilni in zaradi širokega kota snemanja pokrijejo celotno kabino s potniki.\n- aero posnetki - kamera se odlično obnese pri montaži na letalsko krilo, v kabino športnega letala, na večji jadralni ali motorni RC model ter obvezno s 3d gimbalom na Quadrokopter. Tudi večji in stabilnejši Quadrokopterji zahtevajo 3d gimbal. Preverjeno, ne gre drugače.\n- pri čisto običajnih domačih posnetkih, z držalom in pri zadostni svetlobi - pojavljali se bodo tresljaji in nemirna slika, dosti bolj kot pri nekih handycam npr Sony kamerah.\n\nDosti za danes. Nadaljevanje sledi",
    "author": "mirostarc",
    "author_level": "Zelenc'"
  },
  {
    "ctx": "GoPro4 Hero Black Edition 4K",
    "content": "Prvi stik s kamero\n\nKo kupite oz. dobite po hitri pošti kupljeno kamero, jo želite seveda takoj preizkusiti. Enkratna embalaža. Ko odstranite zoprne salotejpe, ki skoraj nevidno držijo skupaj embalažo, vam končno uspe odstraniti prozorno kvadratno kupolo, ki ščiti kamero. Stisnete spojko in izvlečete kamero iz ležišča hitre spojke. Preseneti vas teža, čeprav baterije še ni v kameri. Odprete še kartonsko škatlo in notri najdete USB povezovalni kabel, baterijo, zadnji del ohišja - ni za pod vodo, ker ima odprtino zadaj - to služi za boljši zvok, dva 3M lepljiva hitra držala za čelado, 3 GoPro nalepke, 3way pivot roko in še eno hitro snemljivo držalo ter seveda kup papirja.\n\nSedaj odprete ohišje - vleči navgor začnete spredaj pri objektivu. Se vam bo zdelo, kot da se bo zadeva zlomila, toda ne, to je le pritisk, ki ga povzroča guma pri zadnjih vodotesnih vratcih. Ko odprete vratca, kamera kar pade ven. Potem boste nekaj časa občudovali to drago čudo tehnike in opazili, da je hudo kvalitetno izdelana. Odprete spodnji pokrov in vstavite baterijo in to tako, da gleda trak za izvlek proti vam. Zaprete vratca in na levi strani v smeri snemanja odprete gumijasti pokrov. Tam se nahajata mini HDmi in USB konektorja ter prostor za micro SD kartico. Kartica ni priložena in jo je treba kupiti posebej, 16, 32 ali 64 Mb bo kar v redu.\n\nMicro SD kartica mora biti vsaj class 10, kar pomeni zapisovanje vsaj 10Mb/sek, priporočam pa takšno z 40mb/sek. Zakaj?\nZapisovanje pri videu 1080/30 je sicer 3,6 Mb/sek in pri 4K/30 samo 7,2 Mb/sek, toda kamera ima tudi možnost fotografije 12Mb in to 30 krat v sekundi. Še 40mb/sek se računsko pokaže za hudo premalo, ampak praktično še nisem probal. \n\nVstavite kartico, priklopite  USB kabel in polnjenje se začne. Računalnik takoj zazna kamero in vzpostavi se internetna GoPro aplikacija, ki vam omogoča, da si naložite enostaven program za montažo in konverzijo posnetkov. Baterija je polna v nekaj minutah, izklopite USB kabel in  zaprite z gumi pokrovčkom. Pokrovček se rad izgubi, toda lahko se kupijo v zadostnih količinah kot nadomestni deli certificiranih proizvajalcev dodatne opreme GoPro.\n\nKamera je tako pripravljena za snemanje, lahko jo tudi vstavite nazaj v poliakrilatno ohišje, da je vsaj  zaščitena pred padcem, saj držala verjetno še nimate.\n\nDosti za danes, nadaljevanje sledi.\n\n\t\t\n\t",
    "author": "mirostarc",
    "author_level": "Zelenc'"
  },
  {
    "ctx": "GoPro4 Hero Black Edition 4K",
    "content": "Še zmeraj nisem pogruntal, ali si trobilec kakšne štacune, očkov sinček, ki se hvali z nakupom ali kaj tretjega, še bolj bizarnega.\nVeč kot samohvale zaenkrat nisem uspel prebrati.",
    "author": "VanZ",
    "author_level": "Guru"
  },
  {
    "ctx": "GoPro4 Hero Black Edition 4K",
    "content": "Pospeševalci prodaje se jim reče.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "jtfc",
    "author_level": "Guru"
  },
  {
    "ctx": "GoPro4 Hero Black Edition 4K",
    "content": "Verjetno dela za uvoznika. Mogoče plačana tema? Ampak potem bi moralo bit to označeno kot oglasno sporočilo/tema.",
    "author": "karamarko",
    "author_level": "Pripravnik"
  },
  {
    "ctx": "GoPro4 Hero Black Edition 4K",
    "content": "Dajmo ga banat.\n\nTemo pa pobrisat.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nV glavnem vse 3 poste sem pospamal za vsak slučaj. Torej še 4 drugi morajo.",
    "author": "jtfc",
    "author_level": "Guru"
  },
  {
    "ctx": "GoPro4 Hero Black Edition 4K",
    "content": "Spoštovani!\n\nGlede na nespoštjive komentarje nekaterih nezrelih adolescentov, ki v temah, v katerih nimajo znanja oz. ekonomskih možnosti, da bi v njih kulturno sodelovali, svinjajo po mojih zapisih o GoPro kamerah, pač zaključujem s to temo. Slučajno sem naletel na ta forum in sem nanj hotel zapisati apliciranje mojega dolgoletnega znanja v profesionalni videoprodukciji na cost effective GoPro kamere. Verjetno se strinjate, da ne bi imelo smisla, da vam razlagam o kompatibilnosti PL mount leč Angenieux 56-152F na Super 35mm CineAlta Camcorder Sony PMW55, saj vas večine tega ne pozna, pa tudi če bi, zadeva stane toliko kot hiša.\n\nVsem, ki ste temo z zanimanjem prebrali, se zahvaljujem in obenem opravičujem, da zadeve ne nadaljujem. Ne vidim smisla, saj moderatorji ne opravljajo svojega dela, dovoljujejo, da v teme svinjajo \"dežurni pametnjakoviči\" in \"špilferderberji\" in s tem forum približujejo žaljivim komentarjem na npr. 24ur.com. Po desetletjih dela v produkciji športnega programa nacionalne televizije in dolgoletnem samostojnem delu v filmski produkciji si pač žaljivih komentarjev ne bom dovolil.\n\nLep pozdrav. \nMiro Starc",
    "author": "mirostarc",
    "author_level": "Zelenc'"
  },
  {
    "ctx": "GoPro4 Hero Black Edition 4K",
    "content": "\n\t\t\n\t",
    "author": "jtfc",
    "author_level": "Guru"
  },
  {
    "ctx": "GoPro4 Hero Black Edition 4K",
    "content": "Sorry, samo 500€+ za neko športno kamero pač ni \"cost effective\"",
    "author": "Izbrisan uporabnik 474",
    "author_level": ""
  },
  {
    "ctx": "GoPro4 Hero Black Edition 4K",
    "content": "Za tiste, ki vemo zakaj se zadevo uporablja, je seveda cost effective. Če jo pa nekdo rabi samo za 2x letno se z biciklom spustit po hribu in posnet pa najverjetneje res ne.",
    "author": "sergio",
    "author_level": "Fizikalc"
  },
  {
    "ctx": "GoPro4 Hero Black Edition 4K",
    "content": "KSZ\nJaz vas nekaterih res ne razumem. Gospod se je predstavil s pravim imenom (dopuščam da je izmišljeno), začel pisati odličen vodič glede Hero kamer, vi pa se postavljate v pozicijo dežurnih dušebrižnikov, ki jim je mar za \"čistunstvo\" foruma? Od koga poklicani?\nZato obstajajo moderatorji, ki pa več kot očitno ne opravljajo svojega dela. V tem primeru je bilo kar nekaj postov primernih za izbris, pa tukaj vsekakor ne mislim na odpiralca teme.\n\nP.S.1\nKje so časi, ko je Mobisux in v začetku tudi Alter bil moderiran kot se šika?\nMoje skromno mnenje: ko pisanje nima nobene povezave z odprto temo, se ta post briše. Brez kakršnega koli čakanja, da ne vem koliko uporabnikov prijavi post kot spam. Saj, zato pa obstaja funkcija moderatorja.\n\nP.S.2\nModeratorji in ostali vpleteni: ne jemljite tega pisanja kot osebni napad. Vsake toliko mi pač malo prekipi, ko vidim, da res lahko vsak na Alterju piše, kar mu paše in s tem posredno uničuje forum, ki je drugače zastavljen odlično.",
    "author": "JosipBroz",
    "author_level": "Fizikalc"
  },
  {
    "ctx": "GoPro4 Hero Black Edition 4K",
    "content": "\n\t\t\n\t\n\n\n\n\nTudi meni ni jasno zakaj se je bilo potrebno spraviti na njega? Tudi če je pospeševalec prodaje, očkov sinček... so bili posti še vedno lepo napisani in bi marsikdo dobil kakšno uporabno informacijo o Hero kamerah. Kje potem kdo zadevo kupi je pa tako njegova stvar.\n\nIn tu na Alterju je ogromno tem in uporabnikov, ki si bolj zaslužijo, da se jih zminira.  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "shootek",
    "author_level": "Fizikalc"
  },
  {
    "ctx": "GoPro4 Hero Black Edition 4K",
    "content": "\n\t\t\n\t",
    "author": "Fusion",
    "author_level": "Fizikalc"
  },
  {
    "ctx": "GoPro4 Hero Black Edition 4K",
    "content": "Ne sekiraj se in jih pusti.. Ker se sam tudi ukvarjam z videom (ok, zadnja leta malo manj), je bilo tole vseeno zanimivo branje.. Dezurni spamarji naj se pa spravijo v svoj peskovnik..",
    "author": "DJ_Beat",
    "author_level": "Dacar"
  },
  {
    "ctx": "GoPro4 Hero Black Edition 4K",
    "content": "\n\t\t\n\t",
    "author": "Primus",
    "author_level": "Fizikalc"
  },
  {
    "ctx": "GoPro4 Hero Black Edition 4K",
    "content": "Sem se prijavila na alter in ustvarila profil, da postavim eno vprašanje, za katerega bi rabila nujen in zelo konkreten oz. strokoven odgovor. Kakor vidim, so nekateri, ki jim je kultura tuja, pred časom s te teme pregnali človeka, ki se spozna na te kamere, upam pa, da ni edini.\n\nTorej, smo mlada družina z dvema otrokoma in smo zelo radi aktivni v naravi. Pa nam je oče kljub majhni penziji kupil športno kamero Gopro in sicer 4 Silver, tisto z LCD displayem, da bi mu lahko pokazali, kje smo se potepali in kakšne norčije sta mu počela vnuka.\n\nSe nam je pa včeraj zgodila nesreča, da je kamera padla v vodo in sicer s tistim drugim ohišjem, ki ni vodotesno, da bolje prevaja zvok.\nKamero smo doma dodobra otresli in posušili in izgleda, da ni čisto zanič. Možno jo je prižgati s spodnjim gumbom, tudi stranski za menije deluje, ne odziva pa se zgornji za začetek snemanja. Prav tako deluje sprednji LCD, zadnji barvni pa ne deluje.\n\nČe kdo ve, kako rešiti problem, bi bila skupaj z družino zelo vesela. Težko bi bilo povedati očetu, da smo že po enem mesecu uničili kamero za tričetrt njegove penzije, še težje bi pa kupili novo. Mogoče kdo ve, kje to popravljajo. Garancije ne morem uveljavljati, ker nimam računa, pa še sigurno bi opazili, da je notri bila voda.\n\nHvala",
    "author": "blanka_kolenc",
    "author_level": "Zelenc'"
  },
  {
    "ctx": "GoPro4 Hero Black Edition 4K",
    "content": "Prehitro ste jo vključili. Jo je treba temeljito osušiti in seveda, bi bilo dobro baterijo takoj po nesreči odstraniti.\nPo taki nesreči je potrebno kar nekaj dni, da se bi popolno osušila po vašem postopku in to brez baterije.\nČe imate doma kaj vrečic silikagela ga dajte na mesto baterije in za nekaj časa pustite v suhem prostoru.\nSo še drugi postopki osuševanja telefonov in drugih elektronskih naprav, kot naprimer z rižem.\nJaz se vedno poslužujem silikagela. Pridem pa do njega tako, da shranim one male vrečice, ki so priložene pri nakupu kakih naprav in celo čevljev.",
    "author": "Frenckie",
    "author_level": "Pripravnik"
  },
  {
    "ctx": "GoPro4 Hero Black Edition 4K",
    "content": "nesite jo na kak telefonski servis, kjer imajo tudi neko ultra čiščenje...",
    "author": "Fusion",
    "author_level": "Fizikalc"
  }
]