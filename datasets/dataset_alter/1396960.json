[
  {
    "ctx": "plačilni rok - prevozniki",
    "content": "Kako razumete 80. člen, ki se nanaša na 110.a člen.\nHvala za odgovor, d\n\n&#187;110.a člen\n\n(tridesetdnevni plačilni rok)\n\n(1) Voznina za prevoz blaga in potnikov se določi s prevozno pogodbo, splošnimi prevoznimi pogoji ali na drug običajen način.\n\n(2) Rok za plačilo voznine je trideset dni od datuma izdaje računa, vendar ne več kot šestdeset dni po opravljeni storitvi.\n\n(3) Ne glede na prejšnji odstavek se s prevozno pogodbo lahko dogovori krajši plačilni rok.\n\n(4) Če s pogodbo ni posebej določen plačilni rok, velja za plačilo rok, ki je določen v drugem odstavku tega člena.\n\n(5) Če naročnik ne plača prevoza v določenem roku, za plačilo voznine skupaj z naročnikom odgovarja pošiljatelj ali prejemnik, ki ni hkrati naročnik prevoza. Pošiljatelj ali prejemnik je dolžan plačati voznino v tridesetih dneh od prejema poziva prevoznika, ki je dejansko opravil prevoz za plačilo voznine, kar ta dokaže z ustrezno listino.\n\n(6) Prejšnji odstavek se ne uporablja za fizične osebe.\n\n(7) Če je izdan enotni račun za storitve opravljene v tekočem mesecu začne teči rok iz drugega odstavka tega člena po zadnji opravljeni storitvi.&#171;.\n\n\n80. člen\n\n(uporaba 110.a člena, če rok za izpolnitev ni bil določen)\n\nČe pogodba, sklenjena pred uveljavitvijo tega zakona, ne določa roka za izpolnitev denarne obveznosti in je upnik že izpolnil svojo nasprotno pogodbeno obveznost, dolžnik pa še ni v zamudi s plačilom svoje denarne obveznosti, začnejo roki iz 110.a člena zakona teči z dnem uveljavitve tega zakona.",
    "author": "jelka2012",
    "author_level": "Zelenc'"
  },
  {
    "ctx": "plačilni rok - prevozniki",
    "content": "Kje je nejasnost? Uradno pač mora biti na računu rok plačila 30 dni, lahko pa je račun izdan 30 dni po izvadbi storitve in nato še 30 dni rok plačila, pa je 60 dni, ki je  max. \nČe je bila pogodba sklenjena pred uvaljavitvijo zakona, je lahko rok plačila daljši in ni potrebno popravljati.",
    "author": "Marko_K",
    "author_level": "Pripravnik"
  },
  {
    "ctx": "plačilni rok - prevozniki",
    "content": "Saj pa upnik je menda ja na računu navedel valuto oz. zapadlost računa. Ali?",
    "author": "ribicija",
    "author_level": "Guru"
  }
]