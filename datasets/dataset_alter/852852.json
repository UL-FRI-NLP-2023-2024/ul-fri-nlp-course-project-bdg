[
  {
    "ctx": "USA 2007",
    "content": "Leta 2007 in 2008 sem se z družino potepal po Ameriki. Prvo pot smo začeli na vzhodni obali, drugo pa v Kaliforniji. \nTule sledi opis poti, ki smo jo opravili leta 2007, kmalu bom pa pripravil še potopis iz leta 2008. \n\nPot smo začeli v Severni Karolini - Research Triangle Park (RTP), kjer sem mesec in pol delal na enem projektu. RTP je trikotnik med mesti Raleigh, Durham in Chapel Hill; v njem mrgoli high-tech podjetij. V omenjenih mestih so tudi univerze, najbolj znana in ugledna je Duke University v Durhamu. \nZadnji teden projekta so se mi pridružili družinski člani in ko jih je minil jet-lag, smo šli na pot. \nZa otroka je bil to prvi obisk Amerike in bila sta zelo navdušena. Potovanje je bilo prilagojeno njuni starosti (tri leta in pet let) in ves čas sta se odlično zabavala. \n\nZa začetek nekaj slik iz Durhama. \n\nStanovali smo blizu nakupovalnega centra \"The Streets at Southpoint\", ki ima videz majhnega mesteca. Nakupovali nismo prav veliko, ob večerih se je bilo pa vseeno prijetno sprehajati po \"ulicah\". \n\n\"The Streets at Southpoint\" \n\n\n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\n\nSouthpoint Crossings - tu smo stanovali. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\n\nPrva postaja je bila Philadelphia - obisk pri prijatelju. \n\n\"San Juan Bautista\" - parada Portoričanov. Camden, New Jersey. \nCamden in Philadelphio loči most čez reko Delaware. Camden sicer spada med najnevarnejša ameriška mesta. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n \nPhiladelphia na drugi strani reke. Slikano izpred \"Adventure Aquariuma\". \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPhiladelphia - Ben Franklin Boulevard. Visoka stavba na desni je Embassy Suites hotel, kjer sem daljnega leta 1995 preživel svoja prva dva tedna v Ameriki. Bel stolp v ozadju spada k mestni hiši, na vrhu je spomenik Williamu Pennu. Dolga leta je bil stolp najvišja zgradba v mestu - prepovedano je bilo graditi višje stavbe. Šele leta 1987 so mestne oblasti dovolile graditi višje stolpnice. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nBen Franklin Boulevard zvečer. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nStolp mestne hiše. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nStolpnica za vodometom je \"One Liberty Place Building\". Leta 1987 je bila to prva stolpnica, ki je po višini presegla klobuk Williama Penna na stolpu mestne hiše. Do predlani je bila to najvišja stavba v mestu (višina: 288m). leta 2008 pa so dokončali \"Comcast Center\", ki je 11m višji. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSoseske zahodno in južno od centra znajo biti precej nevarne. \nCenter je pa zelo zanimiv in lepo urejen. Poleg centra je priporočljiv obisk ulice South Street, kjer je živahno podnevi in ponoči. Veliko restavracij, barov in klubov. \n\nIz Philadephie smo se odpeljali v New York. Na Manhattan nismo rinili, ker za otroka tam ne bi bilo kaj prida zanimivosti. Smo se pa iz Liberty State Parka v New Jerseyu z ladjico odpeljali do otočka s kipom svobode. \n\nČakajoč na ladjo. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNa otoku Liberty Island, v ozadju Manhattan. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPod kipom svobode. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPlovba. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\nNaslednja postaja: Niagarski slapovi. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nJutro. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nOd Niagare proti Chicagu. Tam smo se srečali s prijateljem, nismo pa vedeli, da je bil ravno tiste dni na sporedu \"Taste of Chicago\" - ogromen festival hrane, zaradi česar je bila v mestu neznanska gneča. \n\nChicago downtown. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nChicago River. Splača se po reki zapeljati na ogled mesta z ladjo. Reka ima zanimivo zgodovino. Nekoč se je izlivala v jezero Michigan. Ker pa je mesto dobivalo pitno vodo iz jezera, so v 19. stoletju precej onesnaženo reko speljali drugam, tako da se zdaj njene vode preko Mississippija izlivajo v Mehiški zaliv (vode Velikih jezer pa odtekajo v severni Atlantik). \nNa reki je prišlo tudi do velike tragedije, ko se je leta 1915 sredi mesta prevrnila ogromna ladja. Utonilo je 844 ljudi. Vse to se je zgodilo, ko je bila ladja zasidrana šest metrov od obale. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nDowntown. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nJezero Michigan, v ozadju Chicago. Izstopa Sears Tower, ki je bil dolga leta (od 1973 do 1998) najvišja stolpnica na svetu. Višina: 527m z antenama, 442m do strehe. Od marca 2009 se stolpnica imenuje Willis Tower. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nGrant Park na obali jezera Michigan. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nVodomet v Grant Parku. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nBuckingham Fountain v Grant Parku. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\"Orphan 9\" \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\"Cloud Gate\" v Millenium Parku. Prebivalci so ga hitro preimenovali v \"The Bean\". \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nChicago je poln zanimivosti, downtown je odličen, obala jezera tudi vredna obiska. Zaradi velike gneče smo imeli težave najti prenočišče - na koncu smo spali v severnem delu mesta. Za silo je bilo, smo pa ponoči slišali streljanje v neposredni bližini. Naslednji dan sem ob hotelu našel trgovino, kjer so prodajali Vegeto in druge reči iz Podravke, prodajalka je bila pa mladenka iz Srbije. \n\nIz Chicaga smo se odpeljali proti Coloradu in Utahu. Nekaj naključnih slik s poti. \n\nPočitek. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nČe se je le dalo, smo poiskali prenočišče z bazenom. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\nPošasti. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMeja Colorado/Utah. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nUtah - Welcome center. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPeščeni vihar. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\nColorado - nekaj dni smo prebili v Fort Collinsu in se vozili na izlete v narodni park \"Rocky Mountains\". \n\nNaš voznik. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPočitek. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nVeverice v hribih. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\nNarodni park \"Rocky Mountains\". \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n \n\nGrand Lake, Colorado. Tukaj se je pripravljala proslava 4. julija. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPo nekaj dneh smo se odpeljali na zahod proti Utahu. \n\nNo Name, Colorado. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nFruita, Colorado. Majhno mestece, kjer pa imajo kar nekaj zanimivosti, nekatere nekoliko bizarne. \nSpomenik fantom, ki so se borili v Vietnamu. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPoleg tega spomenika je v mestu še muzej dinozavrov. Sloves mesta je pa v svet ponesel \"Mike the headless chicken\"; petelin, ki je živel še leto in pol po tistem, ko ga je gospodar obglavil s sekiro. \n\nFruita je že skoraj na meji z Utahom. V Utahu smo se nastanili v mestecu Moab, ki ima zelo zanimivo lokacijo. Leži v neposredni bližini narodnega parka Arches, blizu je tudi narodni park Canyonlands, pa Monument Valley itd. Mesto je tudi raj za gorske kolesarje, ki se podijo po slick rocku. Privlači pa tudi pohodnike, planince, proste plezalce, rafterje, BASE skakalce in nasploh vse sorte aktivnih ljudi. \n\nNekaj dni smo preživeli v narodnem parku Arches, ki je res spektakularen in kamor se vedno znova z veseljem vračam. \n\nPredel, imenovan \"Park Avenue\" \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSkyline Arch. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nThe Three Gossips. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nŠe nekaj podobnega. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nKamnit avto na pobočju. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n \nPohod do \"Delicate Archa\", ki velja za največjo znamenitost narodnega parka in spada med najbolj znane simbole Utaha. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nIz Moaba smo šli na enodnevni izlet do Monument Valleya, ki je že v Arizoni. Monument Valley leži na ozemlju plemena Navajo in ima status plemenskega parka (\"Tribal park\"). Pripadniki plemena pobirajo vstopnino, skrbijo za visitor center in ponujajo vožnje skozi dolino s terenci. Slaba stran je, da so terenci pick-upi; potniki se do sitega nažrejo rdečega prahu, ko Navajo vozniki drvijo po razritem kolovozu skozi dolino. \nV dolino se da zapeljati tudi z navadnim avtom, vendar je cesta precej slaba. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNapočil je čas, da se obrnemo proti vzhodu. Vrnili smo se v Colorado in se napotili čez Skalno gorovje. V mestu Glenwood Springs, kjer imajo največji bazen s termalno vodo na svetu, smo zavili z glavne ceste proti Aspnu in prelazu Independence Pass. \n\nRoaring Fork River  \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nIndependence Pass - 3686m.  \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nŠtiritisočaki. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nČakala nas je dolga pot nazaj do vzhodne obale. Nekaj slik s poti. \n\nPočitek \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nZabava v hotelu. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n9999 milj. Chevy Cobalt nas je zanesljivo peljal na dolgi poti in se mi je kar malce prikupil. Sem pa kar začudeno pogledal, ko sem ga prevzel - okna so se odpirala ročno. V Ameriko hodim 15 let in tokrat sem prvič dobil avto, ki ni imel električnega pomika oken. Morebiti prvi znaki prihajajoče recesije, ki je udarila naslednje leto? \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nYoughiogheny River overlook. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPopotnika. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nWashington DC - air & space museum. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLetališče Washington Dulles. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLet čez Atlantik. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLetališče Muenchen. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPolet do Brnika. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nVeč slik je pa tukaj. \n\nUSA2007",
    "author": "Dygscxpixm",
    "author_level": "Fizikalc"
  },
  {
    "ctx": "USA 2007",
    "content": "Lepo! Mi je všeč, da se ne obremenjuješ z; \"ja, pa imamo majhne otroke, zato gremo kar v Umag\"",
    "author": "Notranjc",
    "author_level": "Marco Polo"
  },
  {
    "ctx": "USA 2007",
    "content": "No, ko sta bila še dojenčka, še nismo hodili skupaj na druge celine. Smo pa recimo šli na obisk k sorodnikom v Nemčijo. \nKer je bilo to prvo družinsko potovanje na drug kontinent, nisva bila čisto prepričana, kako se bo obneslo. Pot smo imeli le okvirno zamišljeno in smo se sproti odločali, katero od možnih smeri bomo ubrali. \nSicer so pa otroci zvedavi in treba je le poskrbeti, da je vsak dan dovolj zanimivosti, ki pritegnejo njihovo pozornost.",
    "author": "Dygscxpixm",
    "author_level": "Fizikalc"
  },
  {
    "ctx": "USA 2007",
    "content": "Noro dobra reportaža \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n *****",
    "author": "Yogi",
    "author_level": "Guru"
  },
  {
    "ctx": "USA 2007",
    "content": "\n\t\t\n\t\n\n\n 5*",
    "author": "Valhalla",
    "author_level": "Guru"
  },
  {
    "ctx": "USA 2007",
    "content": "super. Komaj čakam na naslednjo...  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "AndrejK",
    "author_level": "Fizikalc"
  },
  {
    "ctx": "USA 2007",
    "content": "Pobje, hvala za ***** in/ali pohvale, drugi del (2008) pa bo čez kak dan ali dva.",
    "author": "Dygscxpixm",
    "author_level": "Fizikalc"
  },
  {
    "ctx": "USA 2007",
    "content": "super super super\npo slikah je videti da ste se imli fajn, sem kar malo fouš",
    "author": "karantanka",
    "author_level": "alterka & vizitka 2007"
  }
]