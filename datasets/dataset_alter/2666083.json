[
  {
    "ctx": "FAQ funkcionalnosti po prenovi",
    "content": "Tukaj bomo zbrali rešitve/pojasnila za vse funkcionalnosti, ki delujejo nekoliko drugače kot na prejšnjem forumu.\n\n1. V Alter se ne morem prijaviti s starim  uporabniškim imenom za prijavo\nZa prijavo uporabite svoje \"prikazno\" uporabniško ime in ne starega imena za prijavo, lahko pa se prijavite tudi z elektronsko pošto.\n\n2. V objavah ni mogoče odgovoriti specifični osebi \nPri vsaki objavi lahko naredimo omembo osebe - to storimo tako, da pred nickname osebe napišemo znak @. Torej [afna]MaverickT.\n\n3. Ogledal sem si posamezni forum, od ogleda ni objavljeno nobeno novo sporočilo, a mi na prvi strani še vedno prikazuje, da so v forumu novi prispevki\nIkona prikazuje, da so v forumu še vedno teme, katerih še niste prebrali do konca (torej vseh objav v vseh temah). Če vseh tem ne želite prebrati, lahko znotraj vsakega foruma kliknete na možnost \"OZNAČI KOT PREBRANO\" in vse teme v tem forumu bodo označene kot prebrane, prav tako pa bo forum označen kot prebran na prvi strani.\n\n4. Temo sem si že ogledal, a na strani foruma je še vedno prikazan napis \"novo\"\nNapis prikazuje, da ima tema še neprebrane objave od zadnje videne objave / oznake foruma kot prebranega. Če ima tema več strani, katerih si še niste ogledali, vas bo napis \"novo\" opozoril, da ima tema še objave, katerih niste videli.\n\n5. V osebnih nastavitvah sem nastavil, da ne prejemam elektronske pošte ob novih ogovorih, vendar jo še vedno prejemam.\nUreditev teh osebnih nastavitev velja le za teme, v katerih boste sodelovali v prihodnosti. Za ureditev obveščanja iz tem, v katerih ste že sodelovali, pa je potrebno odjaviti obveščanje preko emaila v zavihku \"Opazovane teme\". Tam iz povleci-spusti menija izberete možnost \"Onemogoči obveščanje preko e-pošte\", ter nato potrdite \"Res želiš posodobiti nastavitev e-poštnih obvestil za vse teme?\".\nDruga možnost pa je, da v prejeti elektronski pošti o odgovorih kliknete na povezavo \"ustaviš vsa e-poštna obvestila\". Ta bo ustavila vso email komunikacijo s strani Alter.si.\n\n6. Kje lahko vidim trenutno aktualne teme?\nTrenutno aktualne teme lahko vidite v zavihku \"Kaj je novega\"\n\n7. Barvna shema mi ni všeč, deluje mi presvetlo oz ne maram oranžne barve\nZa takšne uporabnike smo pripravili še dve barvni preobleki. \"Alter.si moder izgled\" in \"Alter.si temna\". Preklope med barvnimi temami lahko naredite na dnu foruma levo.\n\n8. Rad bi videl le omejen seznam forumov, ki so mi zanimivi\nVsakemu izmed forumov lahko nastavimo, da ga opazujemo. V forumu imamo možnost \"OPAZUJ\". Ko kliknemo nanjo, nas pričaka nabor možnosti. Če bi forum radi dali le na seznam forumov, ki so mi zanimivi obkljukamo možnost \"Ne pošiljaj obvestil\", ter obe možnosti pri \"Obvesti me preko\" izkjučimo. Nato kliknemo na gumb \"OPAZUJ\". Opazovan forum se nato prikaže na seznamu \"Opazovani forumi\".",
    "author": "MaverickT",
    "author_level": "Majstr"
  }
]