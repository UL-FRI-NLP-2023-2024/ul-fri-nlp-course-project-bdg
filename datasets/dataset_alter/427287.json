[
  {
    "ctx": "[TRIGLAV] DOM 1,2,3 zavarovanje premoženja",
    "content": "\n\n \n\t\n\n \n\n\nZavarovanje doma je namenjeno:\n\n    * lastnikom stanovanjskih hiš - DOM-01;\n    * etažnim lastnikom - DOM-02; (najmanj 3 lastniki v hiši)\n    * vsem, ki želite zavarovati le stanovanjske premičnine - DOM-03.\n\n\nIzbirate lahko med tremi paketi zavarovanj, ki se med seboj razlikujejo po številu zavarovanih nevarnosti in višini omejitev jamstva:\n\n\nPAKET A\tkrije temeljne nevarnosti;\nPAKET B\tkrije nevarnosti, ki nas najpogosteje ogrožajo;\nPAKET C\tkrije najširšo paleto nevarnosti.\n\n \n\t\n\n \n \n\t\n\n \n \n\t\n\n \n \n\t\n\n \n\n\nSestava paketov A, B in C je v večjem delu nespremenljiva, v paket pa je po dogovoru možno vključiti naslednja dodatna zavarovanja:\n\n    * potresno zavarovanje;\n    * strojelomno zavarovanje instalacij (velja za zgradbe);\n    * zavarovanje indirektnega udara strele (velja za stanovanjske premičnine);\n    * zavarovanje mehanskega loma (velja za stanovanjske premičnine);\n    * zavarovanje umetniških in antičnih predmetov ter zbirk po seznamu.\n\n\nPredmet zavarovanja doma so:\n\n    * individualna (eno ali dvostanovanjska) hiša, ki ni starejša od 40 let. Stalno naseljena. Če je posebej dogovorjeno, se lahko zavaruje tudi hiša, ki je starejša od 40 let, a je ustrezno obnovljena. Zavarovalno jamstvo, pod enakimi starostnimi pogoji kot za stanovanjsko hišo, avtomatično velja tudi za pomožne gradbene objekte (samostoječe garaže, nadstreške, vrtne lope, rezervoarje za gorivo za centralno ogrevanje in greznice) ter ograje, plavalne bazene, okrasne ribnike in fontane, poti, tlakovana dvorišča ter terase. Omenjeni objekti morajo biti na parceli, na kateri je zavarovana stanovanjska hiša, ali na sosednji parceli, ki je v lasti zavarovanca. Izjema je le dodatno potresno zavarovanje, kjer je jamstvo omejeno na stanovanjsko hišo ter samostoječo garažo.\n    * etažna lastnina v večstanovanjski zgradbi - zavarovalno jamstvo vključuje tudi garažo, ki ni v sklopu večstanovanjske zgradbe, vendar je v istem kraju kot etažna lastnina;\n    * stanovanjske premičnine;\n    * stroški čiščenja;\n    * odgovornost;\n    * asistenca na domu.\n\nZAVAROVANJE ZGRADBE\nZ zavarovanjem zgradbe si zagotovite kritje za vrsto nevarnosti, ki ogrožajo vaš dom: požar, strela, eksplozija, vihar, toča, vlom, izliv vode, razbitje stekla in vrsta drugih nevarnosti, ki so predstavljene v tabelah. Ne prezrite možnosti sklenitve enega od paketov zavarovanj s širšim naborom zavarovanih nevarnosti, kot so poplava, vdor meteorne vode, teža snega, padec drevesa, snežni ali zemeljski plaz, tatvina žlebov in drugo. Glede na vaše potrebe pa se sami lahko odločite za razširitev paketnega zavarovanja na nevarnost potresa in strojelomnega zavarovanja instalacij.\n\nZAVAROVANJE STANOVANJSKIH PREMIČNIN\nZavarovalno kritje zajema stanovanjske premičnine, stvari za osebno rabo, dragocenosti, vrednostne papirje, listine in ostale stvari, ki so v stanovanjski hiši, stanovanju ali pomožnih gradbenih objektih. Vsi predmeti bodo zavarovani proti najpogostejšim nevarnostim, kot so požar, strela, eksplozija, vihar, toča, izliv vode, vlom in rop ter drugo. Da se boste počutili še bolj varne, se odločite za pakete, ki poleg osnovnih nevarnosti vključujejo tudi poplavo, vdor meteorne vode, težo snega, padec drevesa, snežni ali zemeljski plaz in drugo. Ne glede na izbrani paket vam je prepuščena možnost razširitve zavarovanja na nevarnost potresa, indirektnega udara strele in mehanskega loma.\n\nZAVAROVANJE STROŠKOV ČIŠČENJA\nPri zavarovanju zgradbe in stanovanjskih premičnin krije zavarovalnica v okviru dogovorjenega zavarovalnega kritja tudi stroške čiščenja, ki je potrebno zaradi uničenja ali poškodovanja zavarovanih stvari. Sem sodijo nujni stroški za čiščenje kraja škode, za rušenje poškodovanih in neuporabnih delov kot tudi stroški za odvoz ogorin, ruševin in naplavin do najbližjega kraja, kjer je dovoljeno odlaganje.\n\nZAVAROVANJE ODGOVORNOSTI\nVi in vaši družinski člani, ki živite v istem gospodinjstvu, ste zavarovani pred odškodninskimi zahtevki za škodo, ki jo povzročite tretjim osebam, pa naj bo to pri vsakodnevnih opravilih, športnih aktivnostih, na potovanju doma ali po drugih evropskih državah. Zavarovanje odgovornosti bo dobrodošlo tudi za lastnike psov ali drugih domačih živali, ki se vse prevečkrat vedejo ravno nasprotno, kot jih učijo lastniki.\n\nASISTENCA NA DOMU\nV nujnih primerih, ko je zaradi nenadnega dogodka ogroženo vaše zdravje, varnost ali gre za neustrezno bivanje v vašem domu, pokličite številko 080 2864. V najkrajšem možnem času vam bomo v sodelovanju z našimi mojstri priskočili na pomoč, popravili vodovodno, kanalizacijsko ali električno napeljavo, streho, okno ali vrata in drugo. Če bo nujno potrebno, bomo poskrbeli tudi za varovanje vašega doma, prevoz in začasno namestitev vas in vaših najbližjih.\n\nREŠEVANJE ŠKODNIH PRIMEROV - PRIJAVA ŠKODE NA 080 2864\nVsi imetniki police paketnega zavarovanja doma lahko škodo prijavite po telefonu na številko 080 2864.\n\nPredstavnik zavarovalnice bo z vami vzpostavil stik najkasneje naslednji delovni dan in se z vami dogovoril za vse aktivnosti za hitro rešitev škodnega primera. To pomeni, da vam škode ne bo potrebno prijaviti na poslovnem mestu zavarovalnice.\n\nDOSEGLJIVI SMO 24 UR NA DAN IN VSE DNI V LETU\n0802864 \t\n\n    * ko potrebujete asistencne storitve;\n    * za prijavo škode;\n    * za vse informacije v zvezi z zavarovanjem doma\n\nREŠEVANJE ŠKODNIH PRIMEROV - PRIJAVA ŠKODE NA 080 2864\nVsi imetniki police paketnega zavarovanja stanovanjskih hiš lahko škodo prijavite po telefonu na številko 080 2864.\n\nCenilec zavarovalnice bo z vami vzpostavil kontakt najkasneje naslednji delovni dan in se z vami dogovoril za vse aktivnosti za hitro rešitev škodnega primera. To pomeni, da vam škode ne bo potrebno prijaviti na poslovnem mestu zavarovalnice. \n\n\n \n\t\n\n \n\n1. odlična zavarovalna kritja za primerno ceno\n2. manj možnosti za napačne odločitve pri sklepanju zavarovanj - celovito zavarovanje premoženja v paketu\n3. paketno zavarovanje je cenovno ugodnejše od sklenitve posameznih zavarovanj\n4. preglednost sklenjenih zavarovanj - ena zavarovalna polica in pogoji\n5. povračilo škode v celoti - premoženje je zavarovano na novo vrednost\n\n\n \n\t\n\n \n \n\t\n\n\n\n\t\t\n\t\t\n\t\n\n\n\t\n\t\t\n\t",
    "author": "01481",
    "author_level": "cifra"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Ali je možno k DOM-01-PAKETU A  dodatno zavarovat še TEŽO SNEGA ?",
    "author": "lipan",
    "author_level": "Pripravnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Žal ne.\nPaketno zavarovanje je bolj zaprtega tipa, brez možnosti dodajanja in odvzemanaja posameznih nevarnosti.",
    "author": "Pongo",
    "author_level": "Pripravnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "zanimivo da to ni vlkjučeno, pri Generalijevem Paketu Dom je teža snega zajeta tudi v najbolj osnovnem paketu  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nhttp://www.generali.si/fileadmin/datoteke/Datoteke/PaketDom_zav_stanovanj_NEPREMICNIN_01.pdf",
    "author": "Matey",
    "author_level": "AlterZavarovalničar"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Čeprav je offtopic, ampak bi prosil, če mi lahko poskeniraš, prepišeš, najdeš link do splošnih pogojev, kjer je razviden in točno opredeljen člen teža snega.",
    "author": "Pongo",
    "author_level": "Pripravnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "\n\t\n\t\n\t\t\n\t\t\n\t\t\tCitat:\nUporabnik Pongo pravi:\n Čeprav je offtopic, ampak bi prosil, če mi lahko poskeniraš, prepišeš, najdeš link do splošnih pogojev, kjer je razviden in točno opredeljen člen teža snega.\n\t\t\n\t\tKlikni za razširitev\n\t\nIzvolijo:\n\nTEŽA SNEGA. Zavarovanje krije škodo na zavarovanih stvareh, ki je posledica:\n- neposrednega delovanja teže snega;\n- neposrednega udarca predmetov, ki so zaradi teže snega padli na zavarovano stvar;\n- padca ledenih sveč.\n\nSedaj pa že neučakano pričakujem kakšno negativno pripombo glede navedenih pogojev, kakor sem že navajen od tebe.   \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Pbutec",
    "author_level": "100. registrirani uporabnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Pripomba? Od mene? Pa menda ja ne?\nZanima me glede tega, če je kaj omejeno koliko snega zapade, in ali je lastnik kot dober gospodar objekta dolžan sneg spraviti s strehe ali le  lepo pri zavarovalnici zavaruje težo snega in sneg pada, in pada in pada... pa čaka kdaj se mu streha vdere?",
    "author": "Pongo",
    "author_level": "Pripravnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "\n\t\n\t\n\t\t\n\t\t\n\t\t\tCitat:\nUporabnik Pongo pravi:\n Pripomba? Od mene? Pa menda ja ne?\nZanima me glede tega, če je kaj omejeno koliko snega zapade, in ali je lastnik kot dober gospodar objekta dolžan sneg spraviti s strehe ali le  lepo pri zavarovalnici zavaruje težo snega in sneg pada, in pada in pada... pa čaka kdaj se mu streha vdere?\n\t\t\n\t\tKlikni za razširitev\n\t\nPa menda ne boš zahteval od ljudi, da plezajo po strehi in spravljajo dol sneg, ob tem pa ogrožajo še svoje življenje. Čemu potem zavarovanje proti tej nevarnosti? \n\nZavarovanje nevarnosti, na katere človek nima neposrednega vpliva, niti jih ne more preprečiti, niti ublažiti, ne moreš poostriti z nekimi dodatnimi pogoji, klavzulami in zahtevami.",
    "author": "Pbutec",
    "author_level": "100. registrirani uporabnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Pri meni je streha strma tako,da mi na misel ne bi hodilo kakšno spravljanje snega s strehe,še poleti bi bil zame kot amaterja  tak podvig kar kritičen.\nBo morda kdo pripomnil:Zato pa imate življensko nezgodno zavarovanje!",
    "author": "lipan",
    "author_level": "Pripravnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "\n\t\n\t\n\t\t\n\t\t\n\t\t\tCitat:\nUporabnik lipan pravi:\nBo morda kdo pripomnil:Zato pa imate življensko nezgodno zavarovanje!\n\t\t\n\t\tKlikni za razširitev\n\t\nMoraš prej prebrati še pogoje življenjskega zavarovanja, po kolikem času krije tudi smrt zaradi samomora. Takšno početje je namreč nedvomno samomor. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Pbutec",
    "author_level": "100. registrirani uporabnik"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "samomor je krit po treh letih, se obravnava kot bolezensko stanje, prej ni pa nič od tega, varovalka pač... sam za info  \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Matey",
    "author_level": "AlterZavarovalničar"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Meni je pred domačo hišo, ki je zavarovana pri Triglavu (temeljno zavarovanje - paket A), padel sneg na vozilo. Sedaj me pa zanima, če ta polica to krije, ker kot težo snega (ki ni zavarovana) razumem vdor strehe, če pa ti pade sneg iz hiše je pa to po moje zavarovanje odgovornosti. Popravite me če nimam prav. \n\nPa hvala za odgovor.",
    "author": "Peter_K",
    "author_level": "Zelenc'"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Predhodnik: če je sneg padel iz tvoje strehe na tvoj avto, dvomim da boš kaj dobil. Zavarovano imaš odgovornost proti \"tretjim osebam\"\nLahko pa vprašaš tvojega agenta, ali prej \"anonimno\" na triglavu. Sicer avto zapelji pod sosednovo streho in se s sosedom \"zmeni\" da je sneg padel z njegove strehe. Kako ga bosta pa dol dobila je pa drugo vprašanje.\n\nSicer pa\n\nNajbrž B paketa za flat ne bom vzel samo azradi tega ker je 30m2 flata gradbeno vredno dobrih 10% zavarovalne vsote, ki je 300kE. \nKot vem pa zavarovalne vsote ne moreš nižat, in je posledično premija precej visoka (100 evrov za B paket, 30 m2 23 let starga flata).",
    "author": "Hanzi",
    "author_level": "Guru"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "Tako kot je Hanzi rekel.\n\nV tvojem primeru pomaga, če imaš avto kasko zavarovan. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Mare2",
    "author_level": "Guru"
  },
  {
    "ctx": "[TRIGLAV] DOM 1,2,3 zavarovanje premoženja",
    "content": "\n\t\n\t\n\t\t\n\t\t\n\t\t\tCitat:\nUporabnik Hanzi pravi:\nNajbrž B paketa za flat ne bom vzel samo azradi tega ker je 30m2 flata gradbeno vredno dobrih 10% zavarovalne vsote, ki je 300kE. \nKot vem pa zavarovalne vsote ne moreš nižat, in je posledično premija precej visoka (100 evrov za B paket, 30 m2 23 let starga flata).\n\t\t\n\t\tKlikni za razširitev\n\t\nOčitno si triglavovo polico večina ljudi narobe tolmači (opažam tudi s terena). zavarovalna vsota ni 300k€, ampak določena glede na kvadraturo do maksimalno 300k€. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\nČe imaš 30 kvadratov, je zavarovalna vsota na novo vrednost nič več kot 30.000€, ne glede ali je objekt star 30 let, ali čisto nov, ampak pri triglavu to ne piše na polici ...\n\nSicer pa za to stanovanje imaš pri generaliju ekskluzivo na nepremičninah, premičninah, obe odgovornosti in domsko asistenco za 140€ letno, brez vključenih paketnih popustov in trajnostnih popustov.",
    "author": "Pbutec",
    "author_level": "100. registrirani uporabnik"
  }
]