[
  {
    "ctx": "Voda \"izginja\" iz ogrevalnega sistema",
    "content": "Pozdravljeni,\n\nimam Junkers peč na plin, priključeno na zemeljski plin, s katero ogrevam stanovanje in sanitarno vodo. Lansko leto proti koncu kurilne sezone sem začel opažati postopno padanje tlaka v sistemu, sistem sem večkrat napolnil, na koncu pa ugotovil, da mi je \"vrglo\" vodo skozi varnostni ventil, zato sem posumil na raztezno posodo (je vgrajena v peči). Ker je raztezna na peči slabo dostopna sem montiral kar novo raztezno posodo na cevovod.\n\nPo tem je situacija nekoliko boljša kot prej, tlak vode pade počasneje oziroma na daljše obdobje, kljub temu pa se še vedno dogaja.\nŽe pred montažo nove raztezne sem preveril odzračevalne lončke in tam kjer je puščalo zamenjal, prav tako sem odzračil sistem.\n\nIztekanja vode ne opažam nikjer na sistemu, ne pri odzračevalnih lončkih, ne pod pečjo, v glavnem nikjer.\nPo moji logiki imam nekje v sistemu puščanje, ampak kje ga iskati? Možnost je talno gretje, bojler ali peč sama...\nPod prostorom kjer je talno gretje nič ne priteče skozi.\n\nIdeje oziroma izkušnje?\n\nHvala in lp",
    "author": "Mladinec",
    "author_level": "Fizikalc"
  },
  {
    "ctx": "Voda \"izginja\" iz ogrevalnega sistema",
    "content": "Če gre res za problem z raztezno posodo v plin. peči pokliči serviserja peči in naj zrihta... Slabih sto komadov lahko kar prištimaš...\n\nV mojem bloku je bil tako vpoklic, kjer so v DeDitrichove plin. etažne peči naknadno vgrajevali ekspanzijske posode ob rednem letnem servisu. Šlo je za čisto rutinsko zadevo (čeprav notranjost take peči izgleda laiku precej zabasana), in serviser mora to narediti b.p. ... ",
    "author": "tony",
    "author_level": "Guru"
  }
]