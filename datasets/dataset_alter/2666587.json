[
  {
    "ctx": "WD My Book Duo in problem z enkripcijo",
    "content": "pred časom sem nabavil WD My Book Duo. not sem vstavil 2x 2tb WD Red, diska sformatiral preko računalnika v ExFat, skratka, čimbolj sem se izogibal WD softwarea, da bi zadeva potem delovala, kot sem si zamislil (to so mi potrdili tudi pred nakupom, da naj bi delalo, ampak ne).\n\nskratka, ideja je bila, da z My Bookom arhiviram stvari na dva različna diska, ki sta med seboj neodvisna (JBOD oz. nobena RAID konfiguracija, sinhronizacijo delam s pomočjo ForkLift programa oz. kasneje s Carbon Copy programom). enkripcijo sem že na začetku takoj izklopil oz. označil, da je ne želim. zdaj sta diska polna in čez prvomajske sem se odločil, da diska zamenjam - polna, enega v zunanje ohišje, drugega v omaro na varno, in not dva nova. ko sem priklopil zunanje ohišje z enim od polnih diskov pa šok - diska ne zazna. Disk Utility ga sicer vidi, ampak ne zazna oz. ga želi pripraviti na uporabo. razmontiram, nazaj v My Book, disk dela. takoj začnem malo googlati in opazim, da ima še nekaj uporabnikov podobne probleme, ter da WD vseeno enkriptira, kljub temu, da si izklopil vse možno. še več, en izmed uporabnikov je imel doma dva različna My Booka, enake generacije, in tudi če znotraj teh dveh naprav zamenja, zadeva ne funkcionira. torej, če ti kišta odleti, ti odletijo tudi podatki ...\n\ntorej - ali obstaja kak workaround, da bodo diski berljivi tudi v drugih ohišjih ali se moram na novo lotiti pristopa arhiviranja?",
    "author": "DizzyReed",
    "author_level": "Shmoo"
  }
]