[
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Oseba X se mi je zaletela v hišo. Oseba ima avto zavarovan pri zavarovalnici Y. (Jaz pa hišo pri zavarovalnici Z ampak to ni pomemebno).\n\nZavarovalnica Y je poslala cenilca, ki je popisal škodo.\nPotem so zahtevali še predračun, za popravilo hiše. In sem ga (s težavo) pridobil od nekega izvajalca in ga poslal zavarovalnici (cca 2800€).\n\nZdaj pa zavarovalnica izplačilo odškodnine pogojuje z računom, ki bo dokazoval, da sem škodo na hiši dejansko saniral.\n(Ali pa mi izjemoma izplačajo -25% ter minus DDV, kar bi naneslo cca 1700€.)\n\nNjihova razlaga zakaj je ponujeni znesek toliko manjši:\n- oni se morajo zavarovati, da če slučajno ne bom šel popravljati, da pol jaz sploh ne bom oškodovan (WTF; hiša je razbita...)\n- če bom sam popravljal, da me bo itak ful ceneje prišlo\n\nMoj pogled je tak. Škode je za 2800€. Kdo in če sploh bo to popravljal njih nič ne briga. Jaz hočem samo odškodnino, ker mi je njihova stranka skoraj podrla hišo.\n\nDajte mi prosim malo svetovat kaj naj naredim? Vzamem denar in pozabim na vse skupaj?\nGrem do odvetnika ali kake agencije za odškodnine?\n\nHvala!",
    "author": "futuristic",
    "author_level": "geđet frik"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Pokliči zidarja Jožeta, ki ima s.p., naj ti porapvi in izda račun.\nRačun daš zavarovalnici.\nhiša popravljena, strošek povrnjen.",
    "author": "jurek1973",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Lepo naj oni najdejo izvajalca in ga poplačajo, ti hočeš prvotno stanje.",
    "author": "sandra",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Njihova logika žal pri vseh enaka. razbil indukcijski kuhalnik, sem takoj rekel, da ne bom popravljal ampak kupil novo. Zahtevali predračun popravila - izplačali po enaki formuli kot tebi, tudi račun za novo me nebi rešil.",
    "author": "McGiver",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Nisem sicer računovodja, sem pa si to zmanjšano izplačilo vedno tako predstavljal.\nZavarovalnica nekomu nakaže 1000eur brez kakšnega izstavljenega računa, menda potem po neki moji logiki ta znesek težko dokazuje za davčno priznan odhodek in temu primerno je izplačilo zmanjšano. Če pa popravljal škodo pri izvajalcu in izvajalec izstavi račun, pa je to najbrž davčno priznan odhodek zavarovalnice.",
    "author": "Pbutec",
    "author_level": "100. registrirani uporabnik"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Ni samo to - ne sede mi logika \"odbijanja\" DDVja privat osebam. \n\nLogika je pri \"doo\" - saj zakon določa, da so odškodnine oproščene DDVja - torej \"mehanik\" zaračuna zavarovalnici \"brez DDV\" - vstopnega pa odbije (ker je davčni zavezanec in pač lahko). \n\nPrivat oseba pa, v primeru da sam saniraš škodo, ne moreš nikakor dobiti materijal brez DDV - in tudi cenitev je narejena z DDV. Torej od kod logika, da ti priznajo le brez DDV?",
    "author": "gr69",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Logike ni, samo tako pač je, če sam popravljaš.",
    "author": "McGiver",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "To da logike ni je jasno - bolj iščem \"pravni haklc\", da bi jim ga (pač ob priliki) nekam zabil. \n\nMoram pa priznati, da sem leta nazaj prišel prav dobro skozi - počena odtočna cev iz kuhinje. Popravilo, vključno z beljenjem v obeh spodaj prizadetih prostorih, v lastni režiji. Priznane \"ure\" (jaz pa tast) in ves materijal po računih vključno z DDV. Je pa res, da je to leta nazaj (10+ let) in nisem \"nabijal\" in poskušal zaslužiti.",
    "author": "gr69",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "\n\t\n\t\t\n\t\t\t\n\t\t\t\tUporabnik futuristic je napisal:\n\t\t\t\n\t\t\n\t\n\t\n\t\t\n\t\t\n\t\t\tOseba X se mi je zaletela v hišo. Oseba ima avto zavarovan pri zavarovalnici Y. (Jaz pa hišo pri zavarovalnici Z ampak to ni pomemebno).\n\nZavarovalnica Y je poslala cenilca, ki je popisal škodo.\nPotem so zahtevali še predračun, za popravilo hiše. In sem ga (s težavo) pridobil od nekega izvajalca in ga poslal zavarovalnici (cca 2800€).\n\nZdaj pa zavarovalnica izplačilo odškodnine pogojuje z računom, ki bo dokazoval, da sem škodo na hiši dejansko saniral.\n(Ali pa mi izjemoma izplačajo -25% ter minus DDV, kar bi naneslo cca 1700€.)\n\nNjihova razlaga zakaj je ponujeni znesek toliko manjši:\n- oni se morajo zavarovati, da če slučajno ne bom šel popravljati, da pol jaz sploh ne bom oškodovan (WTF; hiša je razbita...)\n- če bom sam popravljal, da me bo itak ful ceneje prišlo\n\nMoj pogled je tak. Škode je za 2800€. Kdo in če sploh bo to popravljal njih nič ne briga. Jaz hočem samo odškodnino, ker mi je njihova stranka skoraj podrla hišo.\n\nDajte mi prosim malo svetovat kaj naj naredim? Vzamem denar in pozabim na vse skupaj?\nGrem do odvetnika ali kake agencije za odškodnine?\n\nHvala!\n\t\t\n\t\tKlikni za razširitev\n\t\n\nDDV je potrebno plačati = namreč višina škoda je tudi DDV, torej znesek, ki bi ga bilo potrebno odšteti, da se vzpostavi prejšnje stanje.\nBrez DDVja ni mogoče izvršiti popravila po predračunu.\n\nIn tudi ni pomembno, da daš prej popraviti.\n\nČe boš sam pisal za boljši argumentacijo.\n\nhttp://www.sodnapraksa.si/?q=id:2015081111384610&database[SOVS]=SOVS&database[IESP]=IESP&database[VDSS]=VDSS&database[UPRS]=UPRS&_submit=išči&page=0&id=2015081111384610\n\n\n\n\n\n\n\t\n\t\n\t\t\n\t\t\n\t\t\tNapačno je večinsko stališče sodne prakse in pravne teorije o primarni obveznosti vzpostavitve prejšnjega stanja, saj je obveznost povrnitve škode obveznost vzpostavitve prejšnjega stanja ali obveznost plačila denarne odškodnine (za stroške, ki so potrebni za vzpostavitev prejšnjega stanja). \n\nDenarna odškodninska terjatev za premoženjsko (in nepremoženjsko) škodo nastane z oškodovančevo zahtevo za plačilo škode, ta pa je neodvisna od tega, ali je prejšnje stanje dejansko vzpostavljeno ali ne. Ocena stroškov (ki so potrebni za vzpostavitev prejšnjega stanja) ni škoda, ki bo šele nastala (bodoča škoda), ampak ocena že nastale škode.\n\t\t\n\t\tKlikni za razširitev\n\t\n\nin še glede DDV nekaj podobnega\n\nhttp://www.sodnapraksa.si/?q=id:2012032113068265&database[SOVS]=SOVS&database[IESP]=IESP&database[VDSS]=VDSS&database[UPRS]=UPRS&_submit=išči&page=0&id=2012032113068265\n\n----------------------------\nSkratka morajo plačati z DDV, ker ti zakon daje izbiro (164. člen Obligacijskega zakonika).",
    "author": "Izbrisan uporabnik #488",
    "author_level": ""
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Hvala! To sem rabil. ",
    "author": "futuristic",
    "author_level": "geđet frik"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "\n\t\n\t\t\n\t\t\t\n\t\t\t\tUporabnik sandra je napisal:\n\t\t\t\n\t\t\n\t\n\t\n\t\t\n\t\t\n\t\t\tLepo naj oni najdejo izvajalca in ga poplačajo, ti hočeš prvotno stanje.\n\t\t\n\t\tKlikni za razširitev\n\t\nSe strinjam. \nSicer pa bi tako zavarovalnico moramo malo ožjih molitvic nauciti. Torej tvoj izvajalec ti na ta račun se hišo pobeli znotraj. (Pred)racun naj bo x2 dejanske škode(vem,zav. Goljufija...blablaba, tudi oni bi tebi samo polovico plačal). Sicer naj oni dobijo svoje izvajalce. Daj za foro vprašaj tvojega agenta, kako rešiti ta problem.",
    "author": "Hanzi",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Snecer \n\nSe pravi tole glede DDVja: \n\n\n\n\n\n\t\n\t\n\t\t\n\t\t\n\t\t\t4. Če bi sodišče temu delu pritožbe ne ugodilo, pa podredno zahteva, da se k stroškom za popravilo vozila prišteje še 20 % DDV v višini 3.796,95 EUR. To izhaja tudi iz izvedenskega mnenja. Strošek za fizično osebo je namreč vselej strošek skupaj z DDV.\n\t\t\n\t\tKlikni za razširitev\n\t\n",
    "author": "gr69",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "recimo, sicer pa sploh ni pomembno\n\nocenjena škoda znaša toliko in toliko = kot je razvidno iz predračuna\n\ntoliko in toliko je treba plačat, da majster popravi, tu ni nobene filozofije\n\nče je zavezanec za DDV pol je račun višji, če pa ni zavezanec za DDV pa je račun nižji...\n\nče delaš v lastni režiji, ne pomeni, da je ceneje, saj moraš tudi sam poskrbeti za vse, pripeljati material, ga kupiti, vložiti svoje delo itd.\n\nprljave igre zavarovalnic....\n\noni pa zagovarjajo drugo tezo: če je bila škoda sanirana za manj, je obseg škode takšen in kot smo jo \"ocenili\", presežek pa je v tem primeru obogatitev...",
    "author": "Izbrisan uporabnik #488",
    "author_level": ""
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Ne, ne - tole z zavezancem in DDV ti ne gre - višina računa nima (skoraj) nič opraviti z \"zavezancem in DDV\" (zavezanec izkazuje DDV, ta drugi ne - ampak to obenem pomeni, da si nezavezanec tudi vstopnega ne more odbiti - torej so \"stroški\" večji ...).\n\nMene je bolj zanimalo ali imajo zavarovalnice mogoče res kakšno pravno podlago za \"brez DDV\" - pa vidim, da, tako kot sem predpostavljal / ozr. razumel iz davčnega vidika, je res nimajo.\nSe pravi po sistemu: APP ...\n\nedit:\n\nše na tole: \n\n\n\n\n\n\t\n\t\n\t\t\n\t\t\n\t\t\toni pa zagovarjajo drugo tezo: če je bila škoda sanirana za manj, je obseg škode takšen in kot smo jo \"ocenili\", presežek pa je v tem primeru obogatitev...\n\t\t\n\t\tKlikni za razširitev\n\t\n\nSaj imajo načeloma prav - z povrnitvijo v obstoječe stanje, se naj ne bi obogatil. Težava je, da kot škodo oškodovancu ne priznajo porabljen čas in stroške za \"izterjavo\" škode - kar bi jo po vseh regelcih morali.",
    "author": "gr69",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Sistem je AOP - ako ovo prođe. ",
    "author": "McGiver",
    "author_level": "Guru"
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "što jeftinije ",
    "author": "Izbrisan uporabnik #488",
    "author_level": ""
  },
  {
    "ctx": "Izplačilo oškodnine za primer škode, ki jo je avto povzročil na hiši",
    "content": "Saj - APP - ako prođe, prođe",
    "author": "gr69",
    "author_level": "Guru"
  }
]