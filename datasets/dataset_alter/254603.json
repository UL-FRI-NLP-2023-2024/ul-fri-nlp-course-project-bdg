[
  {
    "ctx": "[ GENERALI ] življensko naložbeno zavarovanje",
    "content": "GENERALI EUROFOND - življensko naložbeno zavarovanje \n\nŽivljenjsko zavarovanje vezano na enote investicijskih skladov Eurofond je naložba in zavarovanje za primer smrti hkrati. Investicijski sklad vam omogoča povečanje vašega premoženja, obenem pa ste zavarovani z zagotovljeno vsoto za primer smrti. V letu 2004 je revija Kapital meseca maja za najboljše zavarovanje na slovenskem trgu izbrala Eurofond zavarovalnice Generali d.d..\n\nInvesticijski sklad sestavlja premoženje vlagateljev, ki ga upravlja družba za upravljanje. Glavni cilj je povečanje premoženja sklada in s tem premoženja vlagateljev. Donos je odvisen od gibanja tečajev vrednostnih papirjev, ki sestavljajo premoženje vzajemnega sklada. Ta način varčevanja je posebej priporočljiv za osebe, ki želijo dolgoročno varčevati in aktivno vlagati na trgu kapitala, upravljanje premoženja pa raje prepustijo finančnim strokovnjakom.\n\nPreden se odločimo za zavarovanje ali naložbo svojih sredstev, je pomembno da vemo, komu bomo zaupali svoj denar. Zavarovalnica Generali d.d. je zato pazljivo oblikovala ponudbo vzajemnih skladov in njihovih upravljavcev.\n\n \n\nTako je moč izbrati med štirimi delniškimi skladi in skladom, ki ohranja vrednost premoženja:\n\n* DWS Invest BRIC PLUS\nhttp://www.generali.si/osebna-...vest-bric-plus/\nhttp://www.dws.de/DE/facts/FactSheetOverview.aspx?FundId=970\n\n* Publikum Balkan\nhttp://www.generali.si/osebna-...ublikum-balkan/\nhttp://www.publikum.si/sl/vzajemni_skladi/nasi_skladi/publikum_balkan/\n\n* 3 Banken Global Stock-Mix,  \nhttp://www.generali.si/osebna-...obal-stock-mix/\nhttp://www.3bg.at/index.php?keyword=fonds&wkn=95044\n   \n* 3 Banken Wertsicherungsfonds I,\nhttp://www.generali.si/osebna-...herungsfonds-i/\nhttp://www.3bg.at/index.php?keyword=fonds&wkn=63317\n\n* Generali EURO Stock-Selection T,\nhttp://www.generali.si/osebna-...ck-selection-t/\n http://www.3bg.at/index.php?keyword=fonds&wkn=81053   \n\n\n Značilnosti zavarovanja \n\n\nDinamika plačevanja premije \t\nDinamika plačevanja premije je lahko mesečna, četrtletna, polletna, letna ali enkratno vplačilo ob sklenitvi zavarovanja. Poleg rednih obrokov so možna tudi izredna vplačila.\n\nMožnost razdelitve vplačane premije \nV želji po optimalni naložbeni strategiji lahko zavarovalec razdeli vplačano premijo med več skladi.\n\nSpremembe naložbene strategije \nV času trajanja zavarovanja so možni prestopi med skladi, menjavanje skladov v okviru ponudbe naložbenega zavarovanja ter dopolnjevanje naložbene strategije z novimi skladi.\n\n\nNaložba premije v enote investicijskega sklada \nZavarovalnica investira zavarovalčeva sredstva v izbrani investicijski sklad oz. hkrati največ v tri sklade. Pridobljeni deleži sklada (enote) tvorijo zavarovalčevo premoženje, ki se evidentira na njegovem osebnem računu. Višina vrednosti premoženja zavarovalca neposredno odraža spremembe vrednosti enote investicijskega sklada, kar pomeni, da zavarovalec sam nosi naložbeno tveganje.\n\n\nPreračun v enote premoženja \nPreračun premije v enote premoženja se izvede na zadnji borzni dan v mesecu borze, na kateri sklad kotira. Da je plačilo zajeto v tekoči konverziji, mora biti pravočasno evidentirano na transakcijskem računu sklada.\n\n\nDoba vplačevanja premije \n5 - 25 let\n\n\nDoba zavarovanja \nZavarovanje je doživljenjsko.\n\n\nZavarovanje za primer smrti \nZavarovanec je v času trajanja zavarovanja zavarovan za primer smrti v višini dogovorjene zavarovalne vsote, vendar do dopolnjene starosti 70 let najmanj za 2.500 EUR nad vrednostjo zavarovalčevega premoženja (tudi pri enkratni premiji). Ko zavarovanec dopolni 70 let starosti, se višina zavarovalne vsote samodejno zniža na odkupno vrednost.\n\n\nJamstvo zavarovalnice \nJamstvo zavarovalnice za primer smrti prične z dogovorjenim dnem začetka zavarovanja, vendar šele, ko je bila vplačana prva premija.\n\n\nPremija za zavarovanje za primer smrti \nPremija za zavarovanje za primer smrti se izračuna mesečno za zavarovalno kritje v tekočem mesecu. Osnova za izračun premije je razlika med zavarovalno vsoto za primer smrti in vrednostjo enot premoženja na osebnem računu zavarovalca in se obračuna od stanja na osebnem računu zavarovalca.\n\n\nRazmerje med naložbo in življenjskim zavarovanjem \nZavarovalna vsota za primer smrti se lahko giblje med 50 % in 200 % predvidene vsote vseh premij glede na dobo plačevanja premije pri tekočem plačevanju premije ter do 200 % enkratne premije. Dodatne omejitve: minimalni znesek nad vrednostjo sklada, starost zavarovanca.\n\n\nDodatna zavarovanja \nZavarovalec lahko izbere tudi dodatno zavarovanje nezgodne smrti ter dodatno zavarovanje nezgodne smrti v prometni nesreči (le skupaj z dodatnim zavarovanjem nezgodne smrti). Zavarovalna vsota je omejena z višino zavarovalne vsote za primer smrti (najmanj 50% in največ 300% te zavarovalne vsote, oz. 400%, če izbere obe kritji).\n\n\nPrekinitev zavarovalne pogodbe \nZavarovalec lahko zavarovalno pogodbo po preteku enega zavarovalnega leta kadarkoli prekine (plačevanje premije 1x letno/polletno/četrtletno, če pa se plačuje mesečno, je izstop možen po 3 plačanih premijah), vendar je priporočljivo zaradi ugodnih izstopnih pogojev, davčnih olajšav ter narave naložb v investicijske sklade, vztrajati v zavarovanju najmanj 10 let.\n\n\nOdkup zavarovanja \nČe je od sklenitve do zavarovalčeve prekinitve zavarovanja preteklo vsaj dve leti zavarovanja, ter je zavarovalec do prekinitve zavarovanja vplačal vsaj dve letni premiji, se zavarovalcu izplača odkupna vrednost, ki je enaka vrednosti njegovega premoženja, zmanjšani za izstopne stroške ter morebitne dajatve. Izplačilo odkupne vrednosti pri enkratnem vplačilu premije je možno že v prvem zavarovalnem letu.\n\n\nKaj storiti po koncu dobe vplačevanja premij? \nPo koncu dobe vplačevanja premij ima zavarovalec še vedno možnost izrednih vplačil ter samostojno odloča o tem, kdaj bo izstopil oz. prekinil zavarovanje, kar zavarovalcu omogoča, da upošteva gibanje vrednosti enote sklada.\n\n\nIndeksacija premije in zavarovalne vsote \nOb sklenitvi lahko izbere zavarovalec indeksacijo premije in / ali zavarovalne vsote.\n\n\nPrilagodljivost v času trajanja zavarovanja \nV času trajanja zavarovanja je možno dodatno prilagajanje zavarovanja potrebam zavarovalca npr.: prestop v drug sklad, sprememba višine naložbene premije, zavarovalne vsote za primer smrti, vključitev / izključitev indeksacije.\n\n\nStroški zavarovanja \nVstopni stroški: obračunajo se od vplačane premije. Upravljalski stroški: mesečno se obračunavajo od vrednosti premoženja na osebnem računu zavarovalca. Izstopni stroški: v primeru prekinitve zavarovanja se obračunajo od vrednosti premoženja na osebnem računu zavarovalca. Ostali stroški za storitve na zahtevo zavarovalca se obračunajo po vsakokratno veljavnem ceniku. \n\n\n\nZavarovalni pogoji \nNatančnejši obseg zavarovalnega kritja je naveden v Splošnih pogojih za življenjsko zavarovanje vezano na enote investicijskih skladov (SPFZ-06  - http://www.generali.si/fileadmin/datoteke/Datoteke/Pogoji_zavarovanj/PPFZ-DZPN-06_tisk.pdf). Zavarovalni pogoji so na voljo na vseh sklepalnih mestih v poslovalnicah zavarovalnice Generali d.d., pri zastopnikih in jih boste prejeli ob sklenitvi zavarovanja.",
    "author": "Matey",
    "author_level": "AlterZavarovalničar"
  }
]