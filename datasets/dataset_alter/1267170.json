[
  {
    "ctx": "Barcelona v enem tednu",
    "content": "Slike z krajšimi komentarji pod njimi, da se boste lažje znašli kaj je kaj se nahajajo  TUKAJ!\n\nPred odhodom:\nRezerviral let pri Ryanair in hotel (market hotel = 603€). Obvezna rezervacija parkirnega prostora pred letališčem za en teden. Stane vas 30€. Glede na ceno se ne splača da vas kdo vozi do Benetk in vas hodi iskat ker bo definitivno dražje. In to je vse razen stvari ki jih je pametno narediti neglede na to kam greste (zdravstveno zavarovanje, pakiranje, 5× preverit če imam potni list in maestro ter master card, zaklenit hišo ...)\n\nNasplošno o ljudeh, prevozu in kulinariki:\nMoram rečt, da se mi je Barcelona zdela zelo varno in mirno mesto. Policije je veliko, poleg tega so zelo prijazni in odlično govorijo angleško. Če te vidijo zgubljenega z zemljevidom sami pristopijo in ti pomagajo. Todi sami prebivalci mesta presenetljivo dobro govorijo angleško in to vse od mladih do starih. Živijo zelo umirjeno. Nihče živčno ne trobi, maha in kaže fa***a, grozi po cesti. V pekarnah, trgovinah ipd če se prodajalka zaklepeta z znanko mirno čakajo in ne morijo če kdo misli delat. Skratka ravno jim je. Ogromno je gejev. Imajo prav svoje hotele kjer se spoznavajo in klube za zabave. Nasploh so odprti do gelevske družbe. Nihče jih ne gleda postrani ali sploh &#187;buli&#171; če se na ulici dva držita za roke ali poljubita. Našli oz. srečali boste tudi aktiviste za prenehanje krutega pobijanja bikov. Baje jim bo uspelo z prepovedjo v Kataloniji leta 2012, želijo pa si zbrati 5 mio podpisov da bi z njimi prekinili bikoborbe v celi Španiji. Pravijo da račanuja da jim bo uspelo zbrati 7 mio podpisov roku za oddajo.  Najdejo se tudi protestni shodi za različne zahteve na Kubi, J. Afriki ... Kolikor sem opazil so vsi protesti miroljubni in jih spremlja glasba in petje, sevede ne manjkajo transparenti in zastave. \n\nKer sva imela hotel skoraj v središču mesta, 10 min stran od La Ramble (glavna ulica) in cca 15 min stran od pristanišča sva veliko hodila peš, drugače pa sva se vozila predvsem z podzemno. 10 voženj za javni prevoz vas bo stalo 8,10€, s tem da lahko z eno registrirano vožnjo presedate 1,5 ure kolikor hočete med podzemno in avtobusom. Iz tega razloga si tudi nisva, za moje pojme, kupila drage karte za turistični avtobus. Karta na osebo stane 28€ in velja 1 dan z neomejenim presedanjem po turističnih avtobusih, ki stalno krožijo po isti krožni poti in se ustavljajo pri znamenitostih Barcelone. Podzemna železnica je za moje pojme veliko boljša ker je zelo dobro označena in predvsem hitra. Za skeptike kot sem jaz, ki se do sedaj še ni vozil na podzemni pa naj še povem, da je tudi varna saj imajo povsod varnostnike po dva ali pa eden z psom. Nikjer ni sumljivcev kot v filmih, klošarjev in temnih hodnikov. Svetlo povsod kot podnevi. Ponekod so v podzemnih celo trgovinice. Se pa tudi z avtobusom da čisto normalno povsod pridet a le malo bolj počasi in bolj moraš bit pozoren kje iztopit ker na podzemni ti vse piše. Pa naj še omenim, da če želiš na avtobus in si sam na postaji obvezno pomahat avtobusarju drugače odpelje naprej če slučajno ne gre ravno kdo dol. Poleg javnega prevoznega sredstva pa se domacini izredno veliko vozijo z skuterji, kolesi (lastnimi in bicing ki je enak nasemu Ljubljanskemu bicikeLJ-u) in sevedno dobro staro rolko. Na rolerjih pa sem videl le dva.\n\n Hrana je če se le malo potrudiš cenejša kot pri nas. Samo za primer. Zajterk v pekarni čez cesto hotela te stane manj kot 2€. Recimo kava z mlekom (večja kot v SLO) + pekovsko pecivo = 1,50€ ali pa kava z mlekom + sendvoč (res velik iz malo bolj debele francoske štruce in tudi obilno nafilan) = 1,80€. Za kosilo sva najceneje jedla paelo + tunina solata + jogurt in špageti + tunina solata + jogurt = 5,10€. Se pa da recimo jest tudi v ZOOju en mali hamburger in še manjši hotdog + za pest pomfrija in piksna coca-cole za cca 20€. Samo kaj ti drugega ostane v ZOOju ko nimaš kam drugam it. Kakorkoli če ste v Barceloni je treba probat paelo, tapase, sangrijo pa še kaj morskega bi se našlo.\n\nOgledi znamenitosti:\nVstopnine so v povprečju nekje od 18 do 22€ po osebi. Najceneje je bil edino lift na spomenik Krištofa Kolumba (4€ po osebi) kjer je razgled z 60m visokega spomenika lep a ni primeren za ljudi ki imajo probleme z višino saj se rahlo maje ob vetrovnih dnevih.\n\nOgledala  sva si še Sagrado familijo (cerkev) le odzunaj. Nekako naju ni vleklo noter. Moje osebno mnenje je da bi cerkev morali pustiti na stopnji kot je bila saj je bilo to unikatno delo Gaudija saj se točno vidi kaj je delal on in kaj ne.\n\nOd Gaudija se splača videt tudi njegov park in blok(pozabil kako se imenuje) v katerem  v polovici še vedno živijo ljudje, druga polovica pa je urejena za obiskovalce. Blok je odmaknjen od Sagrade Familije le nekaj ulic in se splača sprehodit teh nekaj korakov kar peš.\n\nOgledala sva si tudi  AKVARIJ . Vreden ogleda. Ogromna zadeva z veliko primerki vseh vrst plavajočih bitij.\n\nKar 7 ur sva zapravila v živalskem vrtu. Je edini živalski vrt ki je imel edino do sedaj znano belo gorilo (albin). Žal je umrla leta 2003 a je za seboj pustila 32 potomcev. Zastonj si lahko v ZOOju pogledate tudi šov z delfini. Če ste utrujeni od prejšnjih dni si lahko za 20€ na 1h rentate golf avtomobilček in se zapeljete po ZOOju. Videl sem tudi vlakec ki vozi krožno a za tega ne vem koliko stane če sploh kaj. Je pa v tem ZOOju vse urejeno tako, da živali ne gledaš čez rešetke ali steklo ampak &#187;v živo&#171; če se le da. Imajo vse ogromno prostora še posebej če primerjam z Lj. ZOOjem.\n\nDefinitivno ne smete spustiti ogleda Camp Nou-a neglede na to čigav nivijač ste ali pa tudi če ne gledate nogometa. Za 22€ imate v ceno všteto napravico ki vam vse pove v angleščini. Vidite pa muzej z zgodovino igrišča in ogromno pokalov (vse to od nogometa, košarke, hokeja ...), sevede vas spustijo na tribuno nogometnega igrišča na katerem ravno menjajo travo in je na njem le zemlja in trije traktorji kar je po svoje tudi zanimivo. S tribune te ogledna pot pelje v PRES center in komentatorske kabine ter naprej v garderobo gostujoče ekipe kjer so nad omaricam sami televizorji, jakuzi, tuši, masažne mize. Sprehodite se mimo tunela kjer je vstopna cona na zelenico za igralce in tik pred tem kapelica za molitev pred tekmo. Na koncu pa kot ponavadi trgovina z bolj ali manj dragimi spominki. Naj še omenim da ponaredkov ni videt nikjer. Tudi na uličnih štantih ne. Pomoje jih zelo preverjajo saj kar dobro služijo na račun nogometa.\n\nKar se tiče opevanih  FONTAN  pa lahko rečem da so sicer lepe in da bi mi bilo žal če jih nebi videl, ampak če/ko se vrnem močno dvomim da bi jih  šel še enkrat pogledat. Šov s fontanami je samo ob četrtkih in nedeljah po 8:30 uri. Traja nekje 2-3 ure in pomoje si ga le redko kdo ogleda celega.\n\nSprehod po La rambli je kar obvezen. Na tej ulici se da kupit skoraj da vse. Od papagajev, ribic, želvic, kiča, rož, semena, za vrt, takšne in drugačne slike (sprejarji, portreti, slike iz peska, kitajske pismenka ...). Ogromno je tudi uličnih artistov ( PLESALCI , živi kipi, akrobati, ...) in seveda \"cigoti\", pri katerih je letos (ne vem za druga leta kako je bilo) moda da prodajajo neke nadležne piščalke za v usta podobne ali pa celo iste tistim ki so v gumjastih igračkah za otročke ali naše štirinožne prijatelje. Ko boste na La Rambli, pomožnosti dopoldne, obvezno zavijte na tržnico. Te so vedno dober odraz mesta in ljudi. Tržnica je pokrita in jo lahko obiščete tudi v slabem vremenu. Ob La Rambli se nahaja tudi godska četrt in bi bilo škoda da bi jo spustili če ste že tam . Stavbe so čudovite. Čas se kar ustavi. Mimogrede lahko v trgovinicah nakupite spominke saj so cenejši kot na La Rambli pa še pogajate se lahko za ceno neglede na to da ste v trgovini kjer naj bi se to ne dalo. Primer: cena za otroško majčko 15€; dobil sem jo za 6€. Poleg tega se mi je zdela kvaliteta majčke in potiska več kot odlična in bi se z lahkoto kosala z kvaliteto majčk v naših trgovinah ki nosijo priznana imena.\n\nStroški:\nKompletni stroški za dve osebi, ki vključujejo prevoz v Benetke in nazaj, parkirnino za teden dni v bližini letališča (30€), letalo (150€ na osebo), hotel (603€), hrano, pijačo, vstopnine, karte za javni prevoz, spominki za domače in prijatelje ... znašajo manj kot približno 1400€\n\n\n\nSlike z krajšimi komentarji pod njimi, da se boste lažje znašli kaj je kaj pa se nahajajo  TUKAJ!",
    "author": "Lokos",
    "author_level": "Pripravnik"
  }
]