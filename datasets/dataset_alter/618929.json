[
  {
    "ctx": "GeForce 9800gt in priklop DVI-&gt;HDMI?",
    "content": "Pozdravljeni.\n\nImam grafično kartico GeForce 9800gt in nanjo priklopljeno LCD TV (Samsung 32', HD Ready). Do sedaj sem imel priklipljeno preko kabla DVI-&gt;VGA (grafična kartica -&gt; televizija) in mi je vse skupaj lepo delalo na resoluciji 1360x768. Dobil sem kabel DVI-&gt;HDMI in zato sem probal povezati s tem kablom. Tu se začnejo problemi...\n\nKo priklopim ta kabel, je na televiziji zelo grda slika. V nastavitvah grafične kartice mi niti ne ponudi resolucije 1360x768 (dodal sem jo ročno, vendar je slika še vedno občutno slabša kot prej, ko sem imel priključeno na kabel DVI-&gt;VGA). Namestil sem najnovejše gonilnike, vendar je slika še vedno slaba (slabša kot na kablu DVI-&gt;VGA). V nastavitvah grafične sem ''premetal' skorajda vse nastavitve in nič ne pomaga.\n\nKo sedaj priključim kabel nazaj na DVI-&gt;VGA, je zopet zelo lepa slika (in v nastavitvah mi ponudi mnogo več resolucij, tudi 1360x768).\n\nIma kdo kakšen predlog?\n\nHvala lepa že vnaprej.",
    "author": "raners",
    "author_level": "Majstr"
  }
]