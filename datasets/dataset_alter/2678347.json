[
  {
    "ctx": "EU roaming in pravila poštene rabe",
    "content": "Menjam mobilnega operaterja in me zanimajo praktične izkušnje pri EU roamingu, če se dlje časa nahajaš v tujini?\n\nMoje izkušnje so sledeče: pred leti kot naročnik Telemacha nisem imel nobenih težav, četudi sem se v Slovenijo vračal vsak (drugi) vikend. Recimo da sem bil tedenski migrant, kar sem prakticiral več let.\n\nMama na drugi strani preživi poletje v tujini, vrača se domov za nekaj dni na mesec, in redno dobiva obvestila pri BOBu, da bo zaradi presežne uporabe telefona v tujini deležna kazenskih pribitkov. Niso visoki, ker telefona ne uporablja veliko. Zagotovo bistveno manj od mene, pa me pri bistveno višji porabi v tujini nihče (Telemach) še ni ganjal.\n\nOdločam se med A1, za katerega sklepam, da je podobno zoprn kot BOB? In Telemachom, ki mu v preteklosti ni bilo mar za razmerje porabe tujina / doma. So postali tudi oni strožji kar se tega tiče?",
    "author": "blazko",
    "author_level": "Majstr"
  },
  {
    "ctx": "EU roaming in pravila poštene rabe",
    "content": "A1 \nNe hodi. \nNajboljše je Telekom ker dobiš največ podatkov v tujini in še wowifi ki prav pride v Švici Bosni Srbiji.....",
    "author": "CLIO15",
    "author_level": "Guru"
  },
  {
    "ctx": "EU roaming in pravila poštene rabe",
    "content": "Pri Telekomu, smo eno od štirih številk pozabili preklopiti na Telekom in je ostala registrirana na hrvaškega operaterja (življenje ob meji) približno dva meseca. Potem sem začel dobivati sporočila o zaračunavanju pribitkov in sem ga hitro preklopil nazaj vendar sem vmes nekaj hodil na hrvaško za par dni z drugo številko iste naročnine in spet dobil opozorilo, tako, da očitno traja kar nekaj časa, da se zadeve poresetirajo na domačo uporabo. Se mi je pa malce zamerila zadeva, ker se mi tudi drugače občasno zgodi, da mi telefon pade na hr omrežje, če je nastavljen na avtomatiko.",
    "author": "Daniel",
    "author_level": "Guru"
  },
  {
    "ctx": "EU roaming in pravila poštene rabe",
    "content": "V petnajstih letih me doben ni ganjal pa imam večino prometa v EU. \n\nRes pa je da sem skoraj vsaki petek doma, razen ko so dopusti, takrat je bilo parkrat po 3 tedne skupaj. \n\nSicer pa ga mogoče vowifi zjebe da ne ve kje je. \n\nSploh če je zmes v flight mode.  ",
    "author": "CLIO15",
    "author_level": "Guru"
  },
  {
    "ctx": "EU roaming in pravila poštene rabe",
    "content": "Kakor vem morajo te pribitke vsi operaterji zračunati, če se številka veliko nahaja v eu. EU regulativa.",
    "author": "Gamero",
    "author_level": "Majstr"
  },
  {
    "ctx": "EU roaming in pravila poštene rabe",
    "content": "Inštrument politike poštene uporabe je Evropska komisija omogočila, da se operaterji zaščitijo pred prekomerno uporabo mobilnega telefona v gostovanju. Uredba o gostovanju v mobilnih omrežjih je bila uvedena z namenom občasnih potovanj v tujino, ne pa parmanentnemu gostovanju.\n\nOperaterji v ta namen gledajo časovno okno 4 mesecev (123 dni) v katerem mora uporabnik pretežni del uporabe izkazati v domačem omrežju. V kolikor se izkaže, da je uporabnik več kot polovico dni prijavljen v tuje omrežje, mu operater pošlje SMS sporočilo, v katerem mu pove, da ima na voljo 14 dni časa, da spremeni svoj vzorec uporabe. V kolikor uporabnik ne spremeni vzorca uporabe mu operater prične z zaračunavanjem pribitkov, katerih višino mu predhodno sporoči v SMS sporočilu.\n\nDa se uporabnik nahaja v domačem omrežju je dovolj že, če je v domače omrežje v enem dnevu prijavljen vsaj 1 sekundo.\nVečina večjih operaterjev izvaja politiko poštene uporabe, morda pa je kakšen manjši, ki tega res ne in si lahko v tujini tudi dlje časa, pa ti pri tem ne zaračuna pribitkov.",
    "author": "kegelj",
    "author_level": "Fizikalc"
  },
  {
    "ctx": "EU roaming in pravila poštene rabe",
    "content": "No toliko o prostem pretoku blaga in storitev v EU.",
    "author": "zakon",
    "author_level": "Guru"
  },
  {
    "ctx": "EU roaming in pravila poštene rabe",
    "content": "Mora biti še nek drug pogoj, ker nekateri teh obvestil ne dobijo, so pa večinoma v tujini. Mogoče vrsta naročnine ali pa če je račun na podjetje?",
    "author": "erikson",
    "author_level": "Guru"
  },
  {
    "ctx": "EU roaming in pravila poštene rabe",
    "content": "Vseeno je potrebno gledati tudi na razvoj trga. Operaterji si med seboj zaračunavajo veleprodajne cene. Če je nekaj zate brezplačno, tvoj operater za to storitev operaterju, pri katerem gostuješ, plača veleprodajno ceno. Zdaj si pa predstavljaj, da brez te ureditve nek Bolgar permanentno gostuje na Finskem. Enostavno tako ne more biti, ker je diskrepanca cen med severom in jugom EU prevelika.",
    "author": "kegelj",
    "author_level": "Fizikalc"
  },
  {
    "ctx": "EU roaming in pravila poštene rabe",
    "content": "Do sedaj nisem zasledil koga na forumu da so mu nabili \"davek\", z konkretnimi podatki.\n\nV tujini  znajo operaterji imeti dogovor o free gostovanju z dato kot v domacem omrezju. Enako pogovori. Velja za velike telekom operaterje.",
    "author": "irwin",
    "author_level": "Majstr"
  },
  {
    "ctx": "EU roaming in pravila poštene rabe",
    "content": "\n\t\n\t\t\n\t\t\t\n\t\t\t\tUporabnik erikson je napisal:\n\t\t\t\n\t\t\n\t\n\t\n\t\t\n\t\t\n\t\t\tMora biti še nek drug pogoj, ker nekateri teh obvestil ne dobijo, so pa večinoma v tujini. Mogoče vrsta naročnine ali pa če je račun na podjetje?\n\t\t\n\t\tKlikni za razširitev\n\t\ngre za količino porabljenih enot....\n\nTo kar je napisal pred tabo ne drži.....sekunda prijave v domačem omrežju ne \"resetira\" števca...časovnica je vedno zadnje štiri mesece...",
    "author": "kwa1",
    "author_level": "Fizikalc"
  },
  {
    "ctx": "EU roaming in pravila poštene rabe",
    "content": "Nikjer nisem napisal, da sekonda prijave v domačem omrežju resetira števec. Dovolj pa je že, da se za ta dan šteje domača prisotnost. In ta mora biti znotraj 4-mesečnega časovnega okna pretežno domača. Če imaš znotraj 4-mesečnega časovnega okna pretežno uporabo v tujem omrežju te operater pozove, da v 14 dneh spremeniš vzorec porabe, torej da si pretežno prisoten v domačem omrežju, v nasprotnem ti začne zaračunavati pribitke.",
    "author": "kegelj",
    "author_level": "Fizikalc"
  },
  {
    "ctx": "EU roaming in pravila poštene rabe",
    "content": "Ja dobro, gre za prijavo \nRes pa da doma ne bom klical babe na telefon ampak jo bom ko sem v tujini. \n\nPač malo zdrave pameti je treba imeti.",
    "author": "CLIO15",
    "author_level": "Guru"
  },
  {
    "ctx": "EU roaming in pravila poštene rabe",
    "content": "Ali je možno, da te obvestijo samo, če si \"predolgo\" v eni tuji državi? Da ne bi kao živel tam, ker potem moraš še davke plačat... kar je debata za drugo temo...\nprimer; Če bi bil 5 mesecev samo na hrvaškem, bi dobil sms. Če bi pa v teh 5 mesecih spreminjal države (ne bi bil nič v Sloveniji), pa sms-a ne bi dobil?",
    "author": "smrkec",
    "author_level": "Majstr"
  },
  {
    "ctx": "EU roaming in pravila poštene rabe",
    "content": "Mozno, ampak po mojem malo verjetno. Mislim, da gledajo stevilo dni, ko si bil prijavljen v domacem omrezju in stevilo dni, ko nisi bil, bil pa si prijavljen v drugem omrezju znotraj EU (roaming izven EU ni relevanten, tega itak placujes po \"polni\" ceni).\n\nCeprav je res, da so vsi primeri kar jih poznam, bivakirali v eni sami EU drzavi, uporabljali pa so A1 in BOB.",
    "author": "blazko",
    "author_level": "Majstr"
  },
  {
    "ctx": "EU roaming in pravila poštene rabe",
    "content": "imam priajtelaj, ki živi izven svoje države (tujec, eu), pa ni nikoli dobil sms-a. Je pa res, da vsake toliko še malo skoči v druge države. Tako sigurno vsaj 5 mesecev ne vidi svoje (eu) države.",
    "author": "smrkec",
    "author_level": "Majstr"
  },
  {
    "ctx": "EU roaming in pravila poštene rabe",
    "content": "Ocitno bom poizkusil sreco z A1, deal ki mi ga je ponujal Telemach ni vec na voljo, pri A1 sem pa dobil -50% za dve leti, ob vezavi za isto obdobje. Upam, da mi ta ugodnost pokrije morebitne pribitke v roamingu ",
    "author": "blazko",
    "author_level": "Majstr"
  }
]