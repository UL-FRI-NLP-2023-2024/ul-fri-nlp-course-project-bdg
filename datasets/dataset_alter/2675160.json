[
  {
    "ctx": "Dediščina stanovanja, kaj z najemnikom?",
    "content": "Pozdravljeni,\nmoje vprašanje je naslednje - po smrti mame sem edini dedič stanovanja, v katerem imamo najemnika. Glede na to, da so me na Upravni enoti presenetili z informacijo, da se na dediščino v Ljubljani čaka 10 - 12 mesecev, me zanima, kaj lahko legalno naredim z najemnino v tem času? Najemnik naj ostane še naprej v stanovanju. Kot sem razumel, moram dati bančni račun v mirovanje (tudi dvigniti ne smem ničesar, čeprav sem pooblaščen), kar verjetno pomeni, da se nanj najemnina ne more nakazovati, pogodbe nase pa tudi ne smem skleniti, saj postopek dedovanja še ni zaključen.\n\nHvala!",
    "author": "MUC",
    "author_level": "Fizikalc"
  },
  {
    "ctx": "Dediščina stanovanja, kaj z najemnikom?",
    "content": "\n\t\n\t\t\n\t\t\t\n\t\t\t\tUporabnik MUC je napisal:\n\t\t\t\n\t\t\n\t\n\t\n\t\t\n\t\t\n\t\t\tPozdravljeni,\nmoje vprašanje je naslednje - po smrti mame sem edini dedič stanovanja, v katerem imamo najemnika. Glede na to, da so me na Upravni enoti presenetili z informacijo, da se na dediščino v Ljubljani čaka 10 - 12 mesecev, me zanima, kaj lahko legalno naredim z najemnino v tem času? Najemnik naj ostane še naprej v stanovanju. Kot sem razumel, moram dati bančni račun v mirovanje (tudi dvigniti ne smem ničesar, čeprav sem pooblaščen), kar verjetno pomeni, da se nanj najemnina ne more nakazovati, pogodbe nase pa tudi ne smem skleniti, saj postopek dedovanja še ni zaključen.\n\nHvala!\n\t\t\n\t\tKlikni za razširitev\n\t\nnajemnina se lahko nakazuje na račun. Ko bo konec zapuščinske boš imel dostop do računa.",
    "author": "jetamp",
    "author_level": "Fizikalc"
  },
  {
    "ctx": "Dediščina stanovanja, kaj z najemnikom?",
    "content": "Hvala!\nNa spletu sicer piše, da se dediči v takem primeru sporazumno dogovorijo in oddajajo nepremičnino naprej, če se ne morejo zmeniti, pa se postavi neodvisnega upravitelja. No, v mojem primeru sem edini dedič, tako da mogoče res preveč kompliciram in lahko že sklenem novo pogodbo z mojim TRR.",
    "author": "MUC",
    "author_level": "Fizikalc"
  },
  {
    "ctx": "Dediščina stanovanja, kaj z najemnikom?",
    "content": "Po mojem ni treba ničesar spreminjati, naj nakazuje najemnino še naprej na mamin TRR. (Pravno gledano bi moral biti za spremembo najemne pogodbe - št. TRRja je navedena v njej - ti lastnik stanovanja, vendar boš to postal šele po zapuščinski obravnavi. Je pa veliko odvisno od fleksibilnosti najemnika oz. odnosa z njim, če se morda že poznaš z njim...)\n\nPazi pa še na plačevanje stroškov, preveri, kako je bilo do sedaj urejeno, in poskrbi, da jih bo še naprej plačeval redno. Včasih se komu ob takšnih rečeh kot je sprememba lastništva komu kakšen kolešček preveč obrne v glavi in začne izpuščati dogovorjena plačila... Preveri, tako za vsak primer.",
    "author": "tony",
    "author_level": "Guru"
  },
  {
    "ctx": "Dediščina stanovanja, kaj z najemnikom?",
    "content": "Morda kdo ve, kakšna je kazen, če kaj dvignem z računa za katerega sem pooblaščen? Razen če ga je banka sama od sebe blokirala.. tega pa nisem preverjal.",
    "author": "MUC",
    "author_level": "Fizikalc"
  },
  {
    "ctx": "Dediščina stanovanja, kaj z najemnikom?",
    "content": "Po vsej verjetnosti ne mores. Kdaj oa je banka obvescena, pa ne vem..",
    "author": "Hanzi",
    "author_level": "Guru"
  },
  {
    "ctx": "Dediščina stanovanja, kaj z najemnikom?",
    "content": "\n\t\n\t\t\n\t\t\t\n\t\t\t\tUporabnik MUC je napisal:\n\t\t\t\n\t\t\n\t\n\t\n\t\t\n\t\t\n\t\t\tMorda kdo ve, kakšna je kazen, če kaj dvignem z računa za katerega sem pooblaščen? Razen če ga je banka sama od sebe blokirala.. tega pa nisem preverjal.\n\t\t\n\t\tKlikni za razširitev\n\t\nZakaj ne vprašaš strokovnjakov, po forumih iskat neke poceni rešitve, ki bodo na koncu drage ...\n\nEdini dedič si...\n\n\n\n\n\n\n\t\n\t\n\t\t\n\t\t\n\t\t\tPrehod zapuščine na dediče\n\n132. člen\n\nPokojnikova zapuščina preide po samem zakonu na njegove dediče v trenutku njegove smrti.\n\t\t\n\t\tKlikni za razširitev\n\t\n\n\n\n\n\n\t\n\t\n\t\t\n\t\t\n\t\t\tSkupnost dedičev\n\n145. člen\n\n(1) Do delitve dediči upravljajo in razpolagajo z dediščino skupno.\n\t\t\n\t\tKlikni za razširitev\n\t\n\n\n\n\n\n\t\n\t\n\t\t\n\t\t\n\t\t\tSkrbnik zapuščine\n\n131. člen\n\n(1) Če so dediči neznani ali če je neznano njihovo prebivališče, kakor tudi v drugih primerih, kadar je to potrebno, postavi sodišče začasnega skrbnika zapuščine; ta je upravičen, da v imenu dedičev toži ali je tožen, da izterjuje terjatve in izplačuje dolgove in sploh, da zastopa dediče.\n\n(2) O postavitvi začasnega skrbnika obvesti sodišče pristojni center za socialno delo, ki lahko postavi drugega skrbnika.\n\t\t\n\t\tKlikni za razširitev\n\t\n\nV tvojem primeru, ko si edini dedič.\n\nPreprosto skleneš aneks k najemni pogodbi in daš svoj račun za najemnino.\n\nS sredstvi na računu pokojnega pa ne moreš sedaj razpolagat, ker banka to kar hitro \"zaklene\" dokler se ne pojaviš s pravnomočnim sklepom o dedovanju.\n\nTorej nobenga skrbnika, vse rihtaš in skrbiš sam.\n\nČe ti novec ni hudo potreben pa lahko pustiš da plačujejo na zapustnikov račun in kasneje dvigneš...\n\nČe pa bi bilo več dedičev, pa bi se morali zmenit ali postavit skrbnika.",
    "author": "Izbrisan uporabnik #488",
    "author_level": "Najednik"
  },
  {
    "ctx": "Dediščina stanovanja, kaj z najemnikom?",
    "content": "Od maminega denarja na njenem računu bo plačal davek na dediščino. \nKaj pa od tistega denarja, ki je na mamin račun prišel po njeni smrti, če bo najemnik še tja nakazoval najemnino?  Se to da ločit?",
    "author": "mirsi",
    "author_level": "Predator"
  },
  {
    "ctx": "Dediščina stanovanja, kaj z najemnikom?",
    "content": "\n\t\n\t\t\n\t\t\t\n\t\t\t\tUporabnik Izbrisan uporabnik #488 je napisal:\n\t\t\t\n\t\t\n\t\n\t\n\t\t\n\t\t\n\t\t\tZakaj ne vprašaš strokovnjakov, po forumih iskat neke poceni rešitve, ki bodo na koncu drage ...\n\nEdini dedič si...\n\n\n\n\n\nV tvojem primeru, ko si edini dedič.\n\nPreprosto skleneš aneks k najemni pogodbi in daš svoj račun za najemnino.\n\nS sredstvi na računu pokojnega pa ne moreš sedaj razpolagat, ker banka to kar hitro \"zaklene\" dokler se ne pojaviš s pravnomočnim sklepom o dedovanju.\n\nTorej nobenga skrbnika, vse rihtaš in skrbiš sam.\n\nČe ti novec ni hudo potreben pa lahko pustiš da plačujejo na zapustnikov račun in kasneje dvigneš...\n\nČe pa bi bilo več dedičev, pa bi se morali zmenit ali postavit skrbnika.\n\t\t\n\t\tKlikni za razširitev\n\t\n\nSam sebe pa ne more postaviti za skrbnika? S stanovanjem so tudi stroški, recimo investicijsko vzdrževanje in odprava morebitnih okvar - ali naj to do izdaje sklepa o dedovanju krije iz lastnega žepa?",
    "author": "Gavran",
    "author_level": "direktor!"
  },
  {
    "ctx": "Dediščina stanovanja, kaj z najemnikom?",
    "content": "\n\t\n\t\t\n\t\t\t\n\t\t\t\tUporabnik mirsi je napisal:\n\t\t\t\n\t\t\n\t\n\t\n\t\t\n\t\t\n\t\t\tOd maminega denarja na njenem računu bo plačal davek na dediščino.\nKaj pa od tistega denarja, ki je na mamin račun prišel po njeni smrti, če bo najemnik še tja nakazoval najemnino?  Se to da ločit?\n\t\t\n\t\tKlikni za razširitev\n\t\nPrvi dedni red je oproščen davka na dediščino ...\n\n\n\n\n\n\n\t\n\t\n\t\t\n\t\t\n\t\t\t9. člen\n\n(davčne oprostitve)\n\n(1) Davka je oproščeno darilo ali dediščina, ki jo prejme:\n\n1.      dedič ali dedinja (v nadaljnjem besedilu: dedič) prvega dednega reda oziroma obdarjenec ali obdarjenka (v nadaljnjem besedilu: obdarjenec), ki je izenačen z dedičem prvega dednega reda...\n\t\t\n\t\tKlikni za razširitev\n\t\nJa, bankovce bo ločil, ko bo dvignil ves denar ...\n\nSodišče ugotavlja stanje denarnih sredstev na dan smrti! in dobi od banke izpisek na dan smrti.\n\nKar je kasneje, ni več zapuščina, zato pravim, aneks, nov račun ali nova pogodba.",
    "author": "Izbrisan uporabnik #488",
    "author_level": "Najednik"
  },
  {
    "ctx": "Dediščina stanovanja, kaj z najemnikom?",
    "content": "\n\t\n\t\t\n\t\t\t\n\t\t\t\tUporabnik Gavran je napisal:\n\t\t\t\n\t\t\n\t\n\t\n\t\t\n\t\t\n\t\t\tSam sebe pa ne more postaviti za skrbnika? S stanovanjem so tudi stroški, recimo investicijsko vzdrževanje in odprava morebitnih okvar - ali naj to do izdaje sklepa o dedovanju krije iz lastnega žepa?\n\t\t\n\t\tKlikni za razširitev\n\t\nJa, sam sebe lahko \"postavi za skrbnika\"  brez sodne odločbe. V praksi to pomeni, da začne upravljat z dediščino, ker je njegova, pač čaka še sklep.\n\nS trenutkom smrti na dediča preidejo tudi obveznosti (seveda pod pogojem, da kasneje dediščino sprejme).\n\nOd trenutka smrti naprej (če misli dedovat) skrbi za nepremičnino kot da je njegova in odpira lasten žep.\n\nČe se bo dediščini odpovedal, potem mu visi dol, a za tak primer niti ne gre.",
    "author": "Izbrisan uporabnik #488",
    "author_level": "Najednik"
  }
]