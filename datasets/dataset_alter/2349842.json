[
  {
    "ctx": "Konvekcijski radiator",
    "content": "Pozdravljeni\n\nNikjer nisem našel teme o tem pa zato odpiram novo. V bajti, ki jo trenutno urejam imam centralno kurjavo na plin. Ampak na butan, ki mi ga pripeljejo v najeto cisterno. Ta kurjava je seveda odločno predraga in je ne mislim imeti, ko se bom vselil v hišo.\n\nPa me zanima ali ima kdo izkušnje s konvekcijskimi raiatorji? Ali segrejejo dovolj, da se lahko uporabljajo za primarno gretje? Kako je dejansko potem s ceno kurjave (ali močno poskoči poraba elktrične energije)? Verjetno bi zraven teh radiatorjev v odprti prostor dal kamin in bi potem radiatorji dogrevali samo ostale prostore ali pa ko me ni doma in v kaminu ni zakurjeno... \n\nNe poznam nikogar s temi radiatorji, zato iščem nasvete. Ali menite, da bi bilo bolje zamenjati peč in pustiti sentralo? Razmišljal sem o peči na pelete. Ampak, če gledam cenovno me peč in vse kar je potrebno stane več kot če kupim radiatorje... Ne vem pa ali so doovlj varčni ali je potem zelo draga elektrika.\n\nSpodnji del hiše je zidan, zgornji pa Marles montažni. Bom pa seveda prej naredil gor še novo fasado, saj je sedaj izolacija katastrofa.\n\nHvala vnaprej za nasvete in podatke.\n\nlp",
    "author": "ganges",
    "author_level": "Pripravnik"
  },
  {
    "ctx": "Konvekcijski radiator",
    "content": "Ne glede na ime električnega grelca je to direktno pretvarjanje električne energije v toploto. Torej za 1 kWh el. energije dobiš 1 kWh toplote.\n\nZna biti da ti bo vse skupaj cenejše od UNP-ja, ker je le ta daleč najdražji energent ta trenutek.\n\nA, če že greš v zniževanje stroškov potem investiraj v napravo, ki ti bo konkretno znižala stroške. Ob dejstvu da nimaš namena menjati same peči ti je ta trenutek daleč najboljša investicija v dobro klimatsko napravo. Kjer boš dobil v povprečju 3 x več toplote od vložene energije. Za nameček se boš poleti še hladil z njo.\n\nŠtartna investicija bo seveda precej višja, a razliko boš prinesel noter v roku dveh let.\n\nZa kaj bolj konkretnega poglej temo o klimah in napiši koliko kvadratov greješ, nadstropij, kako izolacijo imaš, kaka je trenutna poraba preko zime, lokacijo objekta...\n\n(ker je bil ravno v Parizu podpisan nek sporazum o nekih okoljskih zadevah  \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n - denarnica ti bo hvaležna, planet tudi)",
    "author": "vincent",
    "author_level": "Guru"
  },
  {
    "ctx": "Konvekcijski radiator",
    "content": "Da ti š striktno odgovorim na vprašanje...če bi želel zamenjati radiator v eni sobi z el. grelcem bi moral vedeti cca. kako močen je obstoječi radiator (glede na velikost in temperaturo vode, ki se spušča vanj). Temu ustrezno močan el. radiator bi bilo potem potrebno nabavit.\n\nse pravi...če imaš v dnevni 2 kW moči...rabiš temu ustrezno močen el. grelec (boljše da je malenkost močnejši, ker tako ali tako lahko dela na zmanjšanih močeh).",
    "author": "vincent",
    "author_level": "Guru"
  },
  {
    "ctx": "Konvekcijski radiator",
    "content": "Hvala Vincent...\n\nNIsem rekel, da ne bom menjal peči. Razmišljal sem o tem, da bi... Da bi nabavil peč na pelete. Potem sem slučajno videl reklamo za te radiatorje in začel razmišljati.\n\nHiša je v dveh etažah. Od tega je spodnji del nebivalni - garaža, družabna soba, kopalnica, kurilnica, shramba in spodnja kuhinja... Zgoraj so vse sobe. Etaža ima cca 90 kvadratov. \n\nSedaj je tega plina šlo ko hudič. Letno je bilo gretje kar nekaj čez 3000 EUR pa se niti vsi prostori niso greli. Tudi jaz bi čez zimo spodnjo etažo v glavnem temperiral... Klima je že sedaj v vndevni sobi. Vendar nikakor, da bi to grelo vse prostore. Samo dnevni prostor. Potem pa vseeno treba čez zimo temperirati tudi spodnji del hiše.\n\nlp",
    "author": "ganges",
    "author_level": "Pripravnik"
  },
  {
    "ctx": "Konvekcijski radiator",
    "content": "Huh...ob takem znesku čim prej v akcijo ter prehod na pelete. Reskiraj pet jurjev...sem 100% prepričan da jih prineseš noter v treh zimah.\n\nVsako zimo ko vztrajaš na plinu vržeš direktno skozi okno vsaj 1.500 eur.\n\n(Že pri kurilcu gre znesek na polovico pri prehodu na pelete....pri tebi bo razlika še toliko večja).\n\nPri takih zneskih se ti splača vzeti kredit če nimaš denarja.",
    "author": "vincent",
    "author_level": "Guru"
  }
]