[
  {
    "ctx": " Polaganje žganena granita zunaj - nekaj vprašanj",
    "content": "Hej vsem.\n\nBom probal še na alter forumu... Imam par vprašanj glede polaganja žganega granita zunaj (na terasi in na stopnicah). Imam žgan (protizdrsen) granit (marmete, ploščice), dimenzije 30 x 30, debeline 1cm. Položit jih mislim na goli beton, nekaj stopnic bom še prej poravnal z izravnalno maso (Murexin AM20). Stopnice in del terase bodo še nekaj časa nepokrite (mislim pa čez nekaj časa naredit nadstrešnico).\n\nNisem ravno strokovnjak za polaganje talnih oblog, sem pa že polagal ploščice v kleti in je izpadlo prav lepo \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n Tudi polaganja teh granitnih ploščic bi se lotil sam in imam par vprašanj za majstre, kot ste vi na tem forumu.\n\nNajprej vprašanja na splošno glede polaganja Granita:\n\n1.) Katero lepilo najraje uporabljate? V večini trgovin so mi predlagali Kemakol FLEX 170 (večinoma stane dobrih 16 eur). Zadnjič sem v Bauhausu videl Kemakol Kemagres, ki stane dobrih 11 eur. Je to lepilo dovolj dobro?\n\n2.) Ali pri polaganju teh ploščic navlažimo spodnjo stran ploščic ali ne? To me zanima predvsem zato, ker je spodnja stran bolj prašna, kot da bi bil gor prah od rezanja...\n\n3.) Ali je bolje vsako spodnjo stran ploščic na tanko namazati z lepilom, preden jo položimo?\n\n4.) Glede na to, da bodo ploščice izpostavljene vsem vremenskim pogojem, bi jih moral na koncu s čim premazati?\n\n5.) Če bi šlo, bi jih položil še letos... Kolikšna je najmanjša temperatura, pri kateri še lahko polagaš te ploščice na lepilo?\n\n6.) Ali lahko granit sfugiram z navadno fugirno maso (glede na to, da mora biti lepilo zelo dobro)?\n\n7.) Ali lahko režem te ploščice z navadno diamantno ploščo (kot za rezanje kamna/betona)? Verjetno bi bilo dobro, da bi nekje sposodil tisto žago za rezanje keramike z mizo, kajne?\n\n8.) Ali lahko zvrtam kakšno luknjo v že položene granitne ploščice? Ali granit poči prej od navadnih ploščic?\n\nŠe vprašanja glede polaganja granita na stopnice:\n\n9.) Na enem izmed prispevkov na forumu podsvojostreho sem videl, da na stopnicah ni priporočljivo polagat ALU letvic kot zaključek stopnic, ampak \"torele\". Kaj sploh so torele? Google mi ne najde nič pametnega, pa tudi slike v tistem prispevku niso več vidne... Zanima me torej, če lahko na stopnicah vgradim zaključne letve ali je bolje kakšna druga izvedba? Vem tudi, da bi lahko naročil stopnice v enem kosu, samo mi ne gre finančno skozi...\n\n10.) Glede na to, da je granit žgan (protizdrsen), ali bi moral namesto ALU zaključnih letvic vgradit tiste letvice z vgrajeno protizdrsno gumo?\n\n11.) Ker še nisem videl nikogar, ki je polagal stopnice, predvidevam, da je najbolje polagat stopnice od zgoraj navzdol. Katera stran se položi najprej: vrhnja (pohodna) ali stranska (lična)? To me zanima predvsem zaradi ALU profila... Ko sem polagal v kleti, sem imel samo eno stopnico (vgreznjeno navzdol). Ko sem s polaganjem ploščic prišel do stopnice, sem si najprej glede na ostalo površino z vodno žago zarisal fugo, kje naj začnem, nato sem položil pohodno stran (vgreznjene) stopnice, nato stransko stran, nato pa sem z lepilom namazal preostalo pohodno površino kleti z lepilom, položil ALU profil na stranske ploščice vgreznjene stopnice in nato položil še preostale ploščice do ALU profila...\n\n12.) Ali obstajajo kakšni pametni vodiči na tem forumu glede polaganja granita in na splošno polaganja ploščic na stopnice? V teh vodičih je včasih super, ko je prikazano slikovno z raznimi koristnimi nasveti...\n\n13.) Če je še kakšna stvar, na katero bi moral biti pozoren, vas prosim, da jo pripišete...\n\nTo je zaenkrat vse, kar me zanima. Ker sem pač tak, da rad kaj sam naredim, vseeno raje prej vprašam, kot pa da ni kaj vredu narejeno...\n\nNajlepša hvala za morebitne odgovore že vnaprej.\nLepo se imejte.\nČao",
    "author": "raners",
    "author_level": "Majstr"
  },
  {
    "ctx": " Polaganje žganena granita zunaj - nekaj vprašanj",
    "content": "Če ima kdo slučajno odgovor na posamično vprašanje, bi mu bil zelo hvaležen...",
    "author": "raners",
    "author_level": "Majstr"
  },
  {
    "ctx": " Polaganje žganena granita zunaj - nekaj vprašanj",
    "content": "1 : lepilo mora biti odporno proti zmrzali in elastično in temu  KEMAKOL FLEX 170 ustreza. \n     kemagres je za nekaj drugega ( poglej na kema.si )\n\n2, 3 prah obrišemo. najbolje je da se na tla in na ploščico nanese lepilo z zobato lopatico.  Niko nisem navlažil ploščic\n\n5  pet stopinj\n\n7 da\n\n8 odvisno kol imaš dober sveder",
    "author": "ceedevita",
    "author_level": "Fizikalc"
  },
  {
    "ctx": " Polaganje žganena granita zunaj - nekaj vprašanj",
    "content": "Naravnega kamna se nikoli ne vlaži, ker ima lastno vlažnost. Še ploščice se pred polaganjem redko vlažijo...",
    "author": "ForeignBreed",
    "author_level": "Pripravnik"
  },
  {
    "ctx": " Polaganje žganena granita zunaj - nekaj vprašanj",
    "content": "Tisti prah pa verjetno lahko dol pobrišem, kajne?",
    "author": "raners",
    "author_level": "Majstr"
  },
  {
    "ctx": " Polaganje žganena granita zunaj - nekaj vprašanj",
    "content": "Lahko, odvisno je tudi od tega kako \"mokro\" lepilo si boš delal...\n\npa še par odgovorov:\n\n3. Ploščico vedno namažeš. Je pa seveda odvisno od tega kako ravno podlago imaš. Če imaš neravnine, narediš bunke, da jo potem, ko jo položiš zazibaš, da se lepilo poravna. Če imaš dokaj ravno, jo namažeš z rebrasto plazmo glede na višino, ki jo loviš.\n\n4. Raje ne, razen če ni izrecno to naročil proizvajalec-\n\n5. temperatura lepljenja piše na lepilu. Za polaganje zunaj je po moje že premrzlo, ker ti bo dolgo časa zategovalo lepilo.\n\n6. Fugiraš lahko z lepilom ali pa si narediš zmes 1:1 - cement in mivka. Zadevo po fugiranju dobro umij -2-3x zamenjaj vodo in ščisti do čistega...Če se ti zasuši boš težko spravil dol..\n\n7. Režeš lahko z diamantno šajbo. Vsake toliko jo zareži v šamotno opeko, da ne uničiš šajbe. Šamot obrne diamante v šajbi spet na vzven, da se ne izrablja šajba.\n\n8. Glede na to da nimaš primernega orodja, ne vem kako boš vrtal...",
    "author": "ForeignBreed",
    "author_level": "Pripravnik"
  },
  {
    "ctx": " Polaganje žganena granita zunaj - nekaj vprašanj",
    "content": "Lepi z NIVEDUR E...",
    "author": "DOMEK",
    "author_level": "Fizikalc"
  },
  {
    "ctx": " Polaganje žganena granita zunaj - nekaj vprašanj",
    "content": "Ojla.\n\nKje se dobi žgani granit za zunanje stopnice in hodnik? OBI in Baubau imata k'r neki.... Koga priporočate tudi za izvedbo stopnišča? \n\nTNX.",
    "author": "Zgaga",
    "author_level": "Guru"
  },
  {
    "ctx": " Polaganje žganena granita zunaj - nekaj vprašanj",
    "content": "Če iščeš v LJ oz. okolici, potem se splača tu pogledati:\n\n\t\n\t\t\n\t\t\thttps://www.dr-konekt.si/\n\t\t\n\t",
    "author": "Ledenko",
    "author_level": "Guru"
  },
  {
    "ctx": " Polaganje žganena granita zunaj - nekaj vprašanj",
    "content": "ne dr konekt, ker so arogantni.\n\nomc, v šentvidu. carji, ustrežljivi, profi\n\n\n\n\t\n\n\t\n\t\t\n\t\t\t\n\t\t\t\n\t\t\t\t\n\t\t\t\t\t\n\t\t\t\t\t\tGRANITNI TLAKI | DECOR PIETRA, Akcija  -50% !\n\t\t\t\t\t\n\t\t\t\t\n\n\t\t\t\tGRANITNI TLAKI iz naravanega kamna-granita, iz naše zaloge. Najcenejša ponudba GRANITNIH TLAKOV v Sloveniji, že od 12,53 EUR/m2. OMC\n\n\t\t\t\t\n\t\t\t\t\t\n\t\t\t\t\t\t\n\t\t\t\t\t\n\t\t\t\t\tdekorativni-kamen-omc.si\n\t\t\t\t\n\t\t\t\n\t\t\n\t",
    "author": "softi",
    "author_level": "asfalter"
  },
  {
    "ctx": " Polaganje žganena granita zunaj - nekaj vprašanj",
    "content": "a ja, pr konektu moti dejstvo, da oglašuje, da ima zalogo, a je nima že pol leta in je tudi ne bo imel več.",
    "author": "softi",
    "author_level": "asfalter"
  },
  {
    "ctx": " Polaganje žganena granita zunaj - nekaj vprašanj",
    "content": "DR mi je dal dokaj zanimivo ponudbo za material. \n\nSem dal povpraševanje še na mojmojster in primerjam, če se bo kakšen lokalc javil, \nda nimam še dodatnih stroškov s prevozim in iskanjem mojstra...\n\nŠe 1x TNX. \n\nČe je pa kakšen ziher z referenco, se pa vseeno priporočam.  ",
    "author": "Zgaga",
    "author_level": "Guru"
  },
  {
    "ctx": " Polaganje žganena granita zunaj - nekaj vprašanj",
    "content": "kater konec SLO?\nomc ima dobro ceno materiala, bolje od DR vsaj meni, pa tudi polagalce z referencam.",
    "author": "softi",
    "author_level": "asfalter"
  },
  {
    "ctx": " Polaganje žganena granita zunaj - nekaj vprašanj",
    "content": "a je tle gor kakšen majstr za polaganje? Kamen ali ploščica isto na beton... lokacija širša okolica Ljubljane (20km iz rudnika)",
    "author": "netko",
    "author_level": "Guru"
  }
]