[
  {
    "ctx": "Podatki na PC z Bluetooth povezavo",
    "content": "Pozdravljeni,\n \nna tem forumu sem prisoten prvič, zato vas najprej vse lepo pozdravljam!  Na vas se obračam z naslednjim vprašanjem oz. izzivom. \nNa prenosni računalnik bi rad brezžično prenesel podatke. Trenutno se podatki prenašajo iz obstoječega zunanjega modula (avtodiagnostika) preko USB kabla na prenosnik. Sedaj bi potreboval vmesnik, kjer bi imel na zunanjem modulu nameščen brezžični oddajnik. Sam se nagibam najbolj na bluetooth povezavo, ampak bi potreboval bluetooth oddajnik, ki bi ga bilo možno priključiti z obstoječim USB kablom, ki ga sedaj uporabljam za priklop na prenosnik. Kaj mi predlagate v tem primeru? Sam sem namreč prebrskal že precej po spletu in nikjer nisem našel primernega bluetooth oddajnika z USB priklopom. Kar je možno dobiti so samo oddajniki za prenos audio in video podatkov, kar pa zame ne pride v poštev. Predlagate mogoče kakšno drugo alternativo oz. rešitev?! V vsakodnevni uporabi je pri diagnozi avtomobilov namreč zelo nepraktično vedno znova napeljevati kabel do avtomobila. Uporabljam pa že diagnostični pripomoček drugega proizvajalca, ki že v osnovi omogoča prenos podatkov od njihovega modula na PC, preko bluetooth povezave in je zadeva zelo priročna. Zato mi je želja enako rešitev izvesti še na tem drugem diagnostičnem pripomočku.  \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n\n \nZa odgovor se vam že vnaprej zahvaljujem!\n \nLP",
    "author": "dejc1986",
    "author_level": "Zelenc'"
  },
  {
    "ctx": "Podatki na PC z Bluetooth povezavo",
    "content": "Mislim, da je edina rešitev nakup diagnostičnega modula, ki podpira prenos preko BT. Se pravi nekaj podobnega kot že imaš (predvidevam da za druge znamke vozil).",
    "author": "blazko",
    "author_level": "Majstr"
  },
  {
    "ctx": "Podatki na PC z Bluetooth povezavo",
    "content": "neki tazga ti iščeš\nhttp://www.amazon.com/Cables-29571-TruLink-Wireless-Adapter/dp/B001JEPC3Q/ref=pd_sxp_f_pt\n\nsam dvomim, da bi delalo, pa tudi ocene niso ravno dobre, pa glede na to, da ni ponudbe teh stvari, vrjetno z razlogom.\n\n\n\nsem še to našel\nhttp://news.softpedia.com/newsImage/Belkin-Intros-Its-Own-Wireless-USB-Hub-for-Under-200-2.jpg/\nhttp://www.slashgear.com/d-link-dub-9240-wireless-usb-kit-246383/",
    "author": "Fusion",
    "author_level": "Fizikalc"
  }
]