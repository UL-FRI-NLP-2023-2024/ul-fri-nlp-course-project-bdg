[
  {
    "ctx": "Garmin Oregon 650 - težave s kompasem",
    "content": "Pozdravljeni, \nimam težavo s kompasem na Oregon 650. Naprava ima elektronski kompas pri čemer imam nastavljeno, da mi obrača mapo s smerjo vedno zgoraj. Torej kamor pogledam, mi mora mapo obrniti tako, da je zgoraj tisto kamor gledam. Dogaja se, da mi je funkcija prenehala delovati. Tudi če grem v aplikacijo kompasa se ta ne vrti. Ko se začnem premikati in zazna smer, se zemljevid/kompas obrne, ko stojim na mestu in se obračam pa ne (kot naprave brez elektronskega kompasa, ali pa bi bil izključen, vendar ni). Z naprave sem izbrisal vse svoje datoteke in ga povrnil na tovarniške. Takrat je funkcija delovala 2 dni nato pa spet ne. Kalibracija kompasa ne pomaga.\nIn še podatki po popotnikovih priporočilih:\n\nSem preveril teme in nisem našel te omenjene težave.\n\nNapravo imam posodobljeno na zadnji FW torej 5.50,\nnaložene imam karte AdriaTOPO PRO, AdriaTOPO v3 PRO in OSM (vključeno le eno naenkrat),\nkarte so nameščene na notranjem polnilniku (kartice ne uporabljam ker je zaenkrat dovolj prostora),\nkarte so v mapi Garmin z imeni gmapsup1, gmapsup2, … ,\npred tem sem imel nameščeno staro verzijo 4.20 pri kateri je delovalo, po posodobitvi na 5.50 se je težava začela pojavljati. (vmesnih verzij nisem posodabljal, ker imam vedno slabe izkušnje s posodobitvami. Tukaj sem naredil izjemo, ker sem pridobil nekatere funkcije, ki sem ji prej resnično pogrešal).\nSem preletel wiki, ampak je vse za nuvije in ni opisane moje težave.\n\nSem pisal tudi na garminov servis, kjer pa veselo ignorirajo pošto (kar ni prvič). \n\nZa kakršnokoli pomoč se lepo zahvaljujem ",
    "author": "hiker",
    "author_level": "Zelenc'"
  },
  {
    "ctx": "Garmin Oregon 650 - težave s kompasem",
    "content": "Sedaj sem naredil downgrade na 5.00 in zaenkrat zadeva deluje. Bomo videli kako dolgo.",
    "author": "hiker",
    "author_level": "Zelenc'"
  }
]