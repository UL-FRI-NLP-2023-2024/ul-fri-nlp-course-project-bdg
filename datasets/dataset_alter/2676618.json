[
  {
    "ctx": "Hiša na ključ in ZVKSES",
    "content": "Pozdravljeni,\n\nprosil bi vas, če mi lahko pomagate s pravnim vprašanjem, ali za gradnjo hiše na ključ velja ZVKSES? \n\nSodeč po objavi v uradnem listu naj bi šlo za kombinacijo različnih pogodb, gradbeno pogodbo in prodajno pogodbo... Kako se gleda v tem primeru? Se je že kdo srečal s podobno situacijo? Link: https://www.uradni-list.si/novice/pogled/kaj-pomeni-pogodba-z-dolocbo-kljuc-v-roke\n\nZanima me predvsem glede zamudnih penalov, saj so seveda v sklenjeni pogodbi zelo nizki, ZVKSES pa določa do 50% penalov. Pri gradnji hiše na ključ mi zamujajo že več mesecev, krivda za zamudo je na njihovi strani. Mnenja odvetnikov s katerimi sem govoril si glede tega nasprotujejo.\n\nProsim za kakršnokoli pomoč, najlepša hvala.",
    "author": "Vanila",
    "author_level": "Zelenc'"
  },
  {
    "ctx": "Hiša na ključ in ZVKSES",
    "content": "Da, velja. \n\nPogodbeno kazen za zamudo (‰/dan) ste pogodbene stranke določile v pogodbi - torej ste se vse stranke strinjale z višino. ZVKSES daje možnost, da se stranke v pogodbi dogovorite o meji skupne vrednosti pogodbene kazni (št. dni zamude × ‰/dan), ki pa ne sme biti nižji od 50 odstotkov kupnine. \n\nKakorkoli: ves potek del pisno/slikovno dokumentirati in pošiljati prodajalcu (vodi si dnevnik poteka del), ker bo zamudo in krivdo za njen nastanek potrebno dokazovati. Obenem v sporočilu prodajalcu vedno znova zahtevati spoštovanje pogodbenega roka. (Da ne bo v morebitnem pravdnem postopku sodišče od tebe zahtevalo pojasnjevanja, če in kdaj si grajal zamudo prodajalca, ki bo trdil, da ste se ustno dogovarjali drugače in da si se s tem strinjal.)",
    "author": "BlonG",
    "author_level": "Pripravnik"
  }
]