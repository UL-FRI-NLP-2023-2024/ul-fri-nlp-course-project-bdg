[
  {
    "ctx": "vrstni red izvajalcev?",
    "content": "zdravo,\nrazmišljamo o prenovi prizidka (nekih 60 kvadratov). Ostanejo zunanje + nosilne stene in streha. Vse ostalo se menja.\n\nMejčkn mam problem z vrstnim redom izvajalcev (predvsem 5/6/7):\n1. zidar (odprtine za okna, podložni beton)\n2. okna\n3. vodovod/ogrevanje\n4. elektrika\n5. strojni ometi\n6. tlaki (estrihi)\n7. knauf strop (+izolacija strehe)\n8-xy ??\n\nMen predlagajo, da naj delam strojne omete pred tlaki (da ne bodo tlaki popacani). Kakšne so vaše izkušnje.\nKaj na tem spisku sem pozabil? Fina dela (ploščice, beljenje, talne obloge, notranja vrata...) vem, da pridejo kasneje",
    "author": "ncnifrej",
    "author_level": "Guru"
  },
  {
    "ctx": "vrstni red izvajalcev?",
    "content": "najprej ometi, potem estrih in knauf. pa ne zaradi popackanosti. tlaki morajo pač priti od plate do 10cm nad nivojem kanufa oziroma do stropa med etažami. \n\nmed 2 in 3 rekuperacija, če je. obvezno pa, kot si napisal 3 pred 4.\n\n8) kitanje in prva roka beleža\n9) talne obloge in vrata, fina elektrika, take finese\n10) druga roka beleža na koncu ali barvanja, če ni glih bela\n\nv reali, če je kot je treba se majstri vračajo in so tudi istočasno na objektu. groba dela najprej potem fina v drugi rundi. centralar pove štromarju kaj rabi, zmenita se kje bo kdo kaj vlekel, ne da ta prvi hara vsepovsod, da za drugega prostora zmanjka (če že, pa obvezno od tistega, ki rabi več proti tistemu ki se prilagaja, torej rekuperacija --> vodovodar/centralar --> štromar). ometi nekako sovpadajo z dozami ipd. če bodo malo se med seboj pogovarjali, bo zadeva kot pesem. Imajo v 5 min vse zmenjeno. drugače bo vse en prej pa en pol kriv za vsako stvar, ki bo šla narobe.",
    "author": "Jabe",
    "author_level": "Guru"
  },
  {
    "ctx": "vrstni red izvajalcev?",
    "content": "o rekuperaciji nisem niti razmisljal.. nekam vmes moram dodati še klimo (med 4 in 5)\n\nma tile mojstri - vsi so glih.. poznajo se.. \nče pridejo en za drugim je zmer kriv un pred njim.. hkrati je pa skor misija nemogoce \n\ntole ne razumem \"tlaki morajo pač priti od plate do 10cm nad nivojem kanufa oziroma do stropa med etažami.\"",
    "author": "ncnifrej",
    "author_level": "Guru"
  },
  {
    "ctx": "vrstni red izvajalcev?",
    "content": "pa ni čisto res, pri meni so mojstri med seboj komunicirali. na steno na hodniku so napisali svoje telefone in imena in kaj delajo. štromar je prosil, da če kdorkoli kaj rukne od cevi naj ga pokličejo takoj, da poštima še preden je vse konec in z glavobolom. enako vodovodar. ometar in štromar sta se dogovorila, kako naj štromar doze montira, da bo špilalo. vodovodar in štromar sta se vnaprej zmenila, kje bo kdo cevi polagal. problem je bila vertikala od wcjev in glavne elektro cevi med štuki in doze, ker imam samo eno elektroomarivco v kleti in ne v vsakem štuku svojo, kot imajo eni radi. kjer je kanufar delal, enako - sploh za luči. kje kake odprtine pustiti ipd, da bo luč notri pasala. če vsak po svoje po liniji najmanjšega odpora, to ne pomeni da teh problemov ni, ampak da vsa padejo na živce investitorja, ki ga lahko na koncu samo še nekam odpeljejo.\n\nklima je v točki 3 in 4. najprej kje bo in potem centralar zrihta vse odtoke in štromar pripelje elektriko.\n\nniti enkrat ni noben mojster jamral, da nekaj ne gre, ker je nekdo pred njim nekaj zajebal. in smešno je, kaki problemi lahko iz tega nastanejo, ko je treba za preprečitev tega zgolj vedeti kaj bi rad (investiror) in vse skupaj v seštevku 5min na telefonu med mojstri. da ne rečem najceneje, ker se samo enkrat dela. pri celi bajti se je popravljala samo ena reč. eno dozo je bilo treba za en kuhinjski element prestaviti, ker sem se odločila da bosta pečica in mikrovalovka ena zraven druge, ne ena nad drugo.",
    "author": "Jabe",
    "author_level": "Guru"
  },
  {
    "ctx": "vrstni red izvajalcev?",
    "content": "tule “tlaki morajo pač priti od plate do 10cm nad nivojem kanufa oziroma do stropa med etažami” - si najbrz mislila ometi? Potem ima smisel.. omet pred estrihom..hvala",
    "author": "ncnifrej",
    "author_level": "Guru"
  },
  {
    "ctx": "vrstni red izvajalcev?",
    "content": "Ja, pardon... Ometi seveda...",
    "author": "Jabe",
    "author_level": "Guru"
  }
]