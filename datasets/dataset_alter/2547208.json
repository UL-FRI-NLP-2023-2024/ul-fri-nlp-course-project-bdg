[
  {
    "ctx": "Napajalnik za LED luči s konstantnim tokom",
    "content": "Kolega je za v hišo nabavil nekaj kompletov Philipsovih LED luči (mislim, da  59080/17/16). Vsak komplet ima napajalnik s konstantnim tokom (350mA in max 51V) ter tri zaporedno vezane LED luči. Težava je, da ne želi imeti vezane po tri skupaj temveč po 2 in 4 ločeno (se prižigajo ločeno). Glede na vezavo in specifikacije, je izgledalo, da bi lahko na en napajlnik vezali 4 in na drugega 2. Električar je potrdil, da naj bi bilo načeloma ok in dva kompleta na ta način tudi delujeta brez problema. Problem je, da pri drugih dveh kompletih (načeloma enakih) kombinacija s 4imi deluje, druga z 2mi pa utripa (če damo na isti napajalnik 4 je ok, 3 je ok, 2 utripata, 1 utripa še hitreje). \n\nSmo probali z menjavo napajalnikov med sabo in smo imeli očitno pri prvem kompletu srečo.  Vsi so načeloma identični, ampak v praksi pa samo en deluje s samo dvema lučema, na vseh ostalih morajo biti priklopljene vsaj 3, da luči ne utripajo. Minimalna napetost ni specificirana, tako da je očitno ravno na meji. Kolikor sem gledal, rabijo te napajalniki s konstantnim tokom določeno minimalno obremenitev in je vrjetno to problem (čudno sicer, da na enem od njih deluje). \n\nSedaj me zanima, če ima kdo izkušnje s temi napajalniki, predvsem na kaj je še treba pazit in kaj je kolikor toliko kvalitetna roba. Kolikor sem pomeril z multimetrom gre na eno luč cca. 9,5V (tok je konstanten 350mA, v praksi nekaj malega manj). Na vsaki luči je sicer specificirano max 11,4V in 350mA. Našel sem recimo napajalnik Meanwell APC-12-350. Izhod je constant current 9-36VDC 350mA. Zanima me, če bi bilo to ok za priklop dveh luči (ali je še kakšna caka) in če je to dovolj kvalitena roba (predvsem iz stališča varnosti) oziroma če se priporoča kaj drugega?",
    "author": "XSIDE",
    "author_level": "01101010"
  },
  {
    "ctx": "Napajalnik za LED luči s konstantnim tokom",
    "content": "Rešeno. Napajalniki, ki sem jih gledal (Meanwell APC-12-350) so bili ok. Tako uvoznik kot v trgovini WATT ELEKTRO, kjer sem jih na koncu vzel, ker uvoznik nima gotovinske prodaje (me je pa uvoznik napotil tja in tudi priskrbel robo), so bili prijazni in pripravljeni pomagat, tako da sem hitro uredil.",
    "author": "XSIDE",
    "author_level": "01101010"
  },
  {
    "ctx": "Napajalnik za LED luči s konstantnim tokom",
    "content": "Pri CC napajalnikih moraš pazit, ker imajo omejen razpon voltaže, tako navzgor kot navzdol. Tudi če ni specificirano navzdol, najverjetneje na celotnem razponu vseeno ne bo delovalo OK. Večina napiše obe meji... kupuješ pa tako kot si ugotovil, poiščeš trafo za specificirani tok in po tem glede na število zaporednih luči izračunaš potrebno napetost, ki mora biti znotraj mej, ki jih trafo podpira. \n(to kar si videl kot utripanje je bil safety pred ali overvoltage ali overcurent in je izklapljajo, manj kot si dal gor, hitreje je šlo \"čez mejo\")",
    "author": "Odisej",
    "author_level": "arhivar"
  }
]