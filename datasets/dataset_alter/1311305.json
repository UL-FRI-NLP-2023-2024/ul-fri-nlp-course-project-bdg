[
  {
    "ctx": "Gargano",
    "content": "Najprej je bila za septembrski dopust v planu Grčija, vendar je na koncu zaradi visokih cen trajektov odpadla, nadomestna lokacija je postala polotok Apulija. \n\n\n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n \n\nPolotok se začne z dvema velikima lagunama, Varano, regija velja za enega revnejših predelov in žitnico Italije, pridelajo tudi večino oliv, ki jih pokonzumiramo v Evropi.\n\nSkoraj celoten polotok je zaščiten kot nacionalni park, zato sta se hitro poseljevanje in gradnja zaustavila na začetku 90. let prejšnjega stoletja. Hotelov in resortov je relativno malo, zato pa je na polotoku preko 100 kampov. Zaradi geografske lege so sončni zahodi večinoma nezanimivi, je pa zato jutranji pogled proti Hrvaški toliko lepši. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMi smo se skampirali v zalivu Grotta dell' Acqua.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMišljen je bil vsaj en premik v drug kamp, vendar smo v tem dobili super prostor čisto blizu plaže, tako da smo kar 14 dni ostali v njem. Smo pa zato naredili nekaj dnevnih izletov in si pogledali tudi ostale stvari, ki si jih je na Garganu vredno ogledati.\n\nČe se ne motim sem ravno na tem forumu prebral, da je morje ob italijanski precej bolj kalno kot ob hrvaški, vendar se je izkazalo, da temu očitno ni vedno tako. Je pa res, da je mivka nekoliko bolj rjava, zato izrazito svetlo modrega morja ni videti nikjer.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPrvo mesto, ki je vredno ogleda, je Peschici. V 10. stoletju so ga ustanovili Slovani (kdo natančno na tabli v mestu ni pisalo), njegovo ime pa izhaja iz besed \"pesek\" in \"čist\" (ime mesta se izgovarja kot \"peskiši\"). In potem se mi \"cufamo\" okrog Trsta... \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMalo pred mestom stoji stolp Torre di Monte Pucci,\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\ntakoj pod njim pa restavracija Al trabucco.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nKljub temu, da sončni zahodi tukaj niso najboljši, sem ravno v Peschiciju ujel kar solidnega.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nZa \"glavno\" mesto Gargana velja Vieste. Tik pred njim je plaža San Lorenzo.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nIz nje je lep pogled na še en trabucco.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNa eni strani polotoka je \"riva\".\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNa drugi pa visoke pečine.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMesto sem in tja že precej spominja na Grčijo.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPred vhodom v pristanišče stoji na otočku svetilnik.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nRiva je bila v popoldanski siesti čudno prazna.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPlaža na severni strani mesta.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPlaža na južni strani mesta.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nIn še pogled na celotno južno plažo in ptičje perspektive.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTrabucco v Viesteju.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNekoliko južneje se nahaja naravni most Arco di San Felice.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nOgledali smo si tudi Monte Sant' Angelo, ki velja za eno pomembnejših italijanskih romarskih mest. Cesta do tja je precej zanimiva, mesto stoji približno 800 metrov nad morjem.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nMonte Sant' Angelo\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTrdnjava nad mestom.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPo mestu je polno trgovin, ki prodajajo vse - od verskega kiča do pekočih feferonov.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTudi hrana je bila tukaj izvrstna.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nEna glavnih znamenitosti je svetišče, kjer naj bi se prikazal nadangel Mihael in v skali pustil odtis roke. Romarji še danes po stenah \"praskajo\" odtise svojih rok. \n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTa ima podzemno kapelico, kjer je (tako kot drugje v podobnih \"ustanovah\") fotografiranje prepovedano. Ampak mi smo pač Balkanci. \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nPeljali smo se tudi mimo plaže Mattinatella.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nSeveda smo jo stestirali. Tukaj se mivka že spremeni v prod, kar pa meni ne ustreza najbolj. Tudi najmlajši sopotnik se je strinjal z mano.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nNasadi oliv pod Mattinato.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nObcestne prodajalne lokalnih proizvodov (prodotti tipici) so prava paša za oči, kasneje tudi za želodec.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nTole je znamenitost iz zaliva Zagaro, ki se jo najde skoraj na vsaki razglednici in prospektu. Nikjer pa ne piše, da zadeva stoji pred privatno plažo in je do nje skoraj nemogoče priti, če nisi gost dragega resorta. Vseeno se jo da videti iz roba ceste, samo moraš vedeti, kje ustaviti, ker se direktno iz avtomobila ne vidi nič.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nV iskanju različnih plaž smo naleteli tudi na plažo Zaiana, ki je bila že precej prazna.\n\n\n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nDomov smo se vračali v dveh kosih, prespali smo v kampu Torre Pedrera v Riminiju. Starega dela nismo uspeli pogledati, obalni del je za moje pojme totalna katastrofa. Ne razumem, zakaj bi si nekdo želel tukaj preživljati dopust.\n\nV Italiji sezona traja do konca avgusta, v začetku septembra se začnejo kampi in plaže izredno hitro prazniti, tudi cene postanejo zelo ugodne. Na splošno so bile cene v trgovinah in restavracijah zelo podobne našim.\n\nNekaj ostalih podatkov:\n- Skupaj prevozili 2.300 km, cena bencina v Italiji je trenutno približno 1,66 EUR, dizel je malenkost cenejši, transport je tako nanesel cca. 400 EUR, od tega 100 EUR cestnine.\n- kamp za 14 dni nas je stal 210 EUR (velika parcela v senci, dodatno nadkrita z rafijo, ki je zadrževala listje in iglice, pitna voda ob parceli, WCji na drugi strani ceste, 50 m od peščene plaže).\n- Kampi na tem delu so bolj prilagojeni kamperjem in prikolicam, kar mi ni bilo ravno všeč. Vseeno nam je uspelo najti enega, ki je bil malo bolj \"normalen\".\n- Plaže so velikokrat \"zamareljene\" (polne kompletov marela + 2 ležalnika), kljub temu se vedno najde vmes kak del, ki je \"spiaggia libera\" (zastonjska plaža brez marel).\n- Skupaj nas zadeva stala približno jurčka (za 16 dni).\n\nPrilagam še KML datoteko, ki sem jo uporabljal v Garminu. Poleg Gargana vsebuje tudi nekaj točk preostale Apulije in nekaj točk okrog Riminija. Od viška glava ne boli, upam, da bo komu koristilo.",
    "author": "Slick",
    "author_level": "Majstr"
  },
  {
    "ctx": "Gargano",
    "content": "Čudovit dopust in slike. Zanimiva destinacija, priznam, da prvič slišim za njo, deluje pa zelo mikavno. super! \n\nlp",
    "author": "TheBizz",
    "author_level": "Pripravnik"
  },
  {
    "ctx": "Gargano",
    "content": "Vrhunsko! Prazne plaže, lepo morje, dobra hrana...! Čestitke za izvirno idejo, po slikah sodeč bi rekel, da je Grčija, če nebi vedel da je to v Italiji!",
    "author": "tgrzan",
    "author_level": "Majstr"
  },
  {
    "ctx": "Gargano",
    "content": "Tudi sam sem se potikal po Garganskem polotoku par let nazaj ko smo bredli po Italiji. A  Padre Pio-ta nistre sli pogledat? \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nLP",
    "author": "alfist555",
    "author_level": "Fizikalc"
  },
  {
    "ctx": "Gargano",
    "content": "A tistega v San Giovanni Rotondo? Ne, najdlje smo šli do Monte Sant' Angela, potem pa nazaj na obalo.\nSam nisem nek poseben navdušenec nad verskimi zadevami, bolj padam na naravne znamenitosti, vročina je bila kar precejšnja, junior je začenjal že malo tečnarit, zato smo se raje obrnili in se šli kopat na Mattinatello.",
    "author": "Slick",
    "author_level": "Majstr"
  },
  {
    "ctx": "Gargano",
    "content": "Tistega ja, v SGR. Tudi sam nisem vernik, v zivljenju bil mogoce 5x v cerkvi....so me \"zvlekli\" gor. Ceprav tole s stigmatiki mi je zanimiva tematika. Sej na koncu je bilo zanimivo videt kako cerkev obira vernike....vsakih 50m skatlica, kjer pobirajo prostovoljne prispevke, na vsakih 100m pa avtomat, kjer prodajajo razne Padre Pio kovance in spominke.\n\nKaj pa z ladjico (no bolj čoln) po votlinah niste sli? Vsaj na slikah ne opazim. Tisto je bilo meni najboljse/adrenalinsko. Nek kapitan z majhnim lesenim colnom pelje par 10 ljudi...tako hitro se se nisem peljal po razburkanem morju z lesenim colnom. Sem samo cakakl da razpade v treske \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nJe pa res lep ta polotok. Popolnoma drugacen od ostalega juznega dela Italije.\n\nLP",
    "author": "alfist555",
    "author_level": "Fizikalc"
  },
  {
    "ctx": "Gargano",
    "content": "Ja, tudi v Monte Sant' Angelo je bilo v tem stilu. Za verski kič lahko zagoniš pol premoženja.\n\nNe, tudi na čoln nismo šli. Sem jih vsak dan opazoval, ko so pobirali ljudi v našem zalivu, nekaj časa tudi resno razmišljal o tem da bi šli, potem pa sem idejo opustil. Če moraš nekaj ur na sedežu / klopci tistega \"gliserja\" krotiti 18-mesečnika, ki bi seveda stalno hodil naokrog in raziskoval, s sabo nesti vso možno kramo od cunj, plenic, hrane in še kaj, čeprav bi mali še raje od vsega tega kar ril po mivki, zadeva zame malo izgubi svoj čar.\n\nA ste v vaši \"odpravi\" šli tudi čisto na jug Apulije (peta škornja)? Recimo južno od Barija? Tisto me še mika, da bi šel enkrat malo natančneje raziskat.",
    "author": "Slick",
    "author_level": "Majstr"
  },
  {
    "ctx": "Gargano",
    "content": "Ja to z otrokom je razumno...sploh s tako malim. Ne nasa najjuznejsa tocka je bila Amalfijska obala oz. Garganski polotok.\n\nTuki mas link, na zalost so fotke izginile (email.si). Planiram pa tudi ogled J in Sicilije...enkrat, nekako \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t\n\n\n\n\nhttps://www.alter.si/tabla/showflat.php/Cat/0/Number/102795/an/0/page/0#102795\n\nLP",
    "author": "alfist555",
    "author_level": "Fizikalc"
  }
]