[
  {
    "ctx": "Je to ojačevalec za  tv ali samo za internet ?",
    "content": "Imam ojačevalec GHV 830 eco-power, pa me zanima, ali je namenjen samo za internet ali tudi za tv ? V firmi je bil povezan na klasični koaksialni kabel po sistemu tris-102A,potem GHv-830, pa modem Thomson. Tam smo sedaj na optiki in je vse to odpadlo. Bi sploh prišel v poštev za doma, da bi si ojačal signal za tv (imel lepšo sliko) ali internet, ali vse skupaj ? Malo bi eksperimentiral (pozimi je dolgčas), pa postavljam za to vprašanje, da ga ne bi brez potrebe pihnil v temo.",
    "author": "jesen",
    "author_level": "Pripravnik"
  },
  {
    "ctx": "Je to ojačevalec za  tv ali samo za internet ?",
    "content": "Kak to misliš 'lepšo sliko'? Pri digitalnih programih ali je ali pa je ni. Ali ti na enih programih 'kocka'?\n\nDrugače pa ja, je tudi za TV.",
    "author": "SouthPark",
    "author_level": "Jas da nea vem?!  Ka te je..."
  },
  {
    "ctx": "Je to ojačevalec za  tv ali samo za internet ?",
    "content": "Opažam na nekaterih programih zatikanje, na tv slo2 se občasno vidi težava na HD varianti. Zato razmišljam, če bi to kaj pomagalo.",
    "author": "jesen",
    "author_level": "Pripravnik"
  },
  {
    "ctx": "Je to ojačevalec za  tv ali samo za internet ?",
    "content": "Potem pa tale ojačevalec priklopi čim bližje kabelskemu vhodu v hišo, sicer ne bo kaj veliko pomagal.",
    "author": "SouthPark",
    "author_level": "Jas da nea vem?!  Ka te je..."
  },
  {
    "ctx": "Je to ojačevalec za  tv ali samo za internet ?",
    "content": "Lahko bi ga priklopil pred vtičnico antene v katero imam vklopljen razdelilec (radio, tv in internet) ali pa  samo na povezavo izhoda tv antene. Kako to vpliva na delovanje interneta, je ta hitrejši, ali je boljše, da skoz spuščam sam tv signal pa naprej na tv ? Kaj pa, da pred ojačevalec vključim še tris-102A  element ?",
    "author": "jesen",
    "author_level": "Pripravnik"
  },
  {
    "ctx": "Je to ojačevalec za  tv ali samo za internet ?",
    "content": "TV ojačevalniki omogočajo samo enosmerni promet - ojačajo signal iz antene v smeri proti TV - običajno v domačem okolju z lastno TV anteno.Najbolje in najbolj učinkovito jih je nameščati čimbliže anteni. Če je pa potreba po priklopu več TV, se ga namesti pred delilnikom (kretnico) za več TV, seveda moraš že na anteni imeti zadovoljiv signal.\n\nČe pa imaš kabelsko TV, ti pa tega ojačevalnika ne priporočam, ker se sedaj te instalacije uporabljajo za ''dvosmerni promet'' - to je internet, TV, telefonija.",
    "author": "Frenckie",
    "author_level": "Pripravnik"
  },
  {
    "ctx": "Je to ojačevalec za  tv ali samo za internet ?",
    "content": "Zanimivo, da je bil prav ta ojačevalec skupaj z tris-102A nameščen tik pred modemom Thomson. Vse skupaj pa je bilo namenjeno izključno internetu, preko katerega je zagotovo potekal dvosmerni promet ( razumem to kot sprejemanje in oddajanje). Prav gotovo tudi skrbnik kabelskega sistema uporablja vrsto ojačevalnikov, pa tudi dušilnikov v svojem sistemu. Vem, da je iz tega razloga mogoče moteče to, da nek uporabnik želi namesto dva imeti tri sprejemnike, plača pa za dva. Da pa so primeri ko kvaliteta signala niha v določenih intervalih, pa je to težje dokazat, ker ko kličeš koga, nikoli ne pride takoj in ti potem ne verjamejo za problem. Tu se sicer lahko malo tudi sam potrudiš, seveda pa manjka znanja in izkušenj, pa tudi nasvetov.  Glede odgovora Frenckie se strinjam da je ok, potem vtaknem ojačevalec med tv sprejemnikom in vtičnico za tv signal, vse pa je ločeno tako od telefona kot interneta. Vprašanje je samo ali lahko pričakujem neko izboljšavo ali ne ? Velik uspeh pa bi bil, če bi v primeru udara strele zažgalo ta ojačevalec, tv pa ne.",
    "author": "jesen",
    "author_level": "Pripravnik"
  },
  {
    "ctx": "Je to ojačevalec za  tv ali samo za internet ?",
    "content": "Ojačevalec, ki ga imaš ima aktivni TV in aktivni povratni pas, kar pomeni da ojača internetne frekvence od 565 MHz 25 dB in 30 dB TV signal. Torej je za dvosmerni promet. Mislim, da je potrebno tudi pri tem ojačevalniku internetni pas posebej omogočiti z namestitvijo posebnega mostička.  Ima tudi kup nastavitev od slabljenja do equalizerja .. nekaj deset uporabnikov lahko priključimo nanj. Treba je bit pazljiv ker je prezmogljiv za male individualne objekte. Premočno ojačanje povzroča hude motnje sploh v sistemih kjer sta prisotna tako analogni kot tudi digitalni signal. Seveda se ga da uporabit tudi za manjše sisteme (2-5 TV) vendar je treba še kaj postorit, kot je recimo slabljenje vhodnega in izhodnega signala, korekcijo nagiba ....",
    "author": "antene",
    "author_level": "Zelenc'"
  },
  {
    "ctx": "Je to ojačevalec za  tv ali samo za internet ?",
    "content": "Žal z uporabo ojačevalca slabo kaže, bo pač slo 2 dober brez HD variante. Vse eno hvala za nasvete.",
    "author": "jesen",
    "author_level": "Pripravnik"
  },
  {
    "ctx": "Je to ojačevalec za  tv ali samo za internet ?",
    "content": "Pokliči ponudnika,  da pomerijo nivoje signala.  Včasih kaka stvar \"crkne\".   Smo imeli podobne težave.  Sicer na podeželju a so rešili.",
    "author": "Daniel",
    "author_level": "Guru"
  }
]