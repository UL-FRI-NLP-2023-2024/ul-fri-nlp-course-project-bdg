[
  {
    "ctx": "Finska in Rusija 2009",
    "content": "Prvotni plan z Islandijo se je izjalovil, ker se jim je krona prehitro okrepila, zato je bilo potrebno najti alternativo, rubelj je simpatično nizko v tem obdobju, pa še Sankt Peterburg si že dolgo želim ogledati. Mislil sem, da je Rusija problematična glede burokracije, rezervacij in podobno, zato sem naprej pregledal ponudbe agencij (prvič v življenju) in ugotovil kakšne absurdne cene zaračunavajo za aranžmaje v Rusijo. Vizo sem že vedel kako si priskrbeti, Renee mi je bil nekoč skoraj sosed, pozanimati se je bilo še potrebno kako je z rezervacijami hotelov in vlakov, ko sem ugotovil da se vse da, sicer na malo bolj čuden način, sem se odločil, letos grem v Rusijo.\n\nKer je Sankt Peterburg tako blizu Helsinkov, tam pa imam še nekaj odprtih računov, sem se odločil, da letim v Helsinke, od tam pa nadaljujem pot z vlakom. Edina karta, ki se je ne da kupiti na netu, je vlak med Finsko in Rusijo, lahko pa se jo rezervira po telefonu, kar sem seveda naredil. Karte za ruske železnice sem rezerviral pri neki firmi v New Yorku (?!), rezerviral prenočišča na netu in se dogovoril za vizo. Vse je bilo pripravljeno, še telefonski klic uslužbencev Banke Koper sem prejel, ali sem prepričan, da so vse te kartične transakcije po svetu (Anglija - hostel v Helsinkih, Finska - letalo, Rusija - hoteli, New York - ruske železnice...) pravilne, ali mi ni kdo ukradel kartice, vse pohvale za skrb!\n\nLetel sem s Finnairom z Brnika v Helsinke, kjer sem nekaj dni postopal po mestu, si ogledoval muzeje, se zadrževal v Design districtu, da nisem preveč zapravljal, malical na Espi itd.:\n\n\t\n\n\nKatedrala v Helsinkih\n\n\t\n\n\n\n\n\t\n\n\nNočni pogled - sem čakal do polnoči, da je bilo malo teme...\n\n\n\t\n\n\n\n\t\n\n\nSpomenik Sibeliusu\n\nSlik Helsinkov je bolj malo, tam sem že bil in večino stvari že videl, tako da nisem toliko slikal.\n\nEna izmed neizpolnjenih točk je bilo tudi mestece Porvoo, kamor sem se odpravil z busom, Finci vejo kako naredit postajo, zato imajo v Helsinkih dvonadstropni avtobusni terminal pod zemljo!\n\n\t\n\n\n\n\n\t\n\n\n\n\n\t\n\n\n\n\n\t\n\n\n\n\n\t\n\n\n\n\n\t\n\n\n\nPo še malo postopanja in shoppinga je bil čas za odhod proti Sankt Peterburgu, finski vlak vas tja pripelje v 6h, od tega je skoraj 2h mejnih procedur, saj Rusi poberejo dokumente celemu vlaku, izpolniti moraš formular za vstop v državo itd. Po nastanitvi v hotelu sem se z izredno učinkovito podzemno odpravil v center, kjer sem si ogledal:\n\n\n\t\n\n\nChurch of the Savior on Blood (nimam pojma kako se to prevede)\n\n\n\t\n\n\nErmitaž, 2h vrste za vstop, kupite karto na netu!\n\n\n\t\n\n\nTrg pred Ermitažem\n\n\n\t\n\n\nVhod\n\n\n\t\n\n\nNotranje dvorišče\n\n\n\t\n\n\nTrg senata\n\n\n\t\n\n\nKičaste ruske poroke, z belimi golobčki, milnatimi balončki, belimi limuzinami, litri penine...\n\n\n\t\n\n\nPetropavlovsko trdnjavo\n\n\n\t\n\n\nS cerkvijo, kjer so pokopani:\n\n\t\n\n\nRomanovi\n\n\n\t\n\n\nRusinje si izposojajo obleke in se potem slikarijo med seboj (slikarjenje je zelooooo pogosta praksa med mladimi Rusinjami)\n\nKer je Rusija zelo militaristična država, je vsak izgovor dober za vojaško parado, tudi če je le zgodovinska:\n\n\t\n\n\n\n\n\t\n\n\n\n\n\t\n\n\n\n\n\t\n\n\n\nSankt Peterburg ima močno kulturno vlogo v Rusiji, tu so bili doma Dostojevski, Gogolj, Puškin...\n\n\t\n\n\nPuškin\n\n\n\t\n\n\nGogolj\n\nMuzeja Puškina in Dostojevskega sta zelo zanimiva, predvsem zgodba, ki ti jo povejo v audioguide, več vem o njihovih delih zdaj, kot po srednji šoli, priporočam obisk!\n\nPrišel je dan, ko bi izvedel, ali so me nategnili Rusi z New Yorka in mi prodali ponarejeno vozovnico za vlak, ali bom uspešno zamenjal rezervacijo za pravo vozovnico. Ker je to le Rusija, burokracija ni nikoli enostavna, zato ne moreš it kar na blagajno na postaji, ampak v stavbo ob postaji, kjer imajo posebne blagajne za \"ljudi s posebnimi potrebami\", kot so recimo čudaki, ki so kupili karto na netu, tam mi jo je celo uspelo dobiti!\nKo se pripelje vlak, ima vsak vagon svojega sprevodnika, ki ti pred vstopom v vagon pregleda karto in potni list (tudi Rusom, ne samo tujcem!). Vozovnico in dokument ti kasneje poberejo in vrnejo pred prihodom na cilj. Ob prihodu v Moskvo sem bil navdušen na sovjetsko predvidljivostjo, Leningradska postaja v Moskvi je identična Moskovski v Sankt Peterburgu, tako da sem takoj vedel kje je trafika, kje izhod itd. Po HITREM prehodu trga (zbirališče ljudi s sumljivimi nameni) sem šel do podzemne postaje in proti centru, kjer sem imel hotel. Na srečo je bila moja soba pripravljena že ob 8h zjutraj, tako da sem se lahko stuširal in na kratko zleknil, preden sem šel na sprehod po rdečem trgu.\nCenter Moskve je čisto drugačen od Sankt Peterburga, ki je zelo evropski, s parki, palačami, urejenimi fasadami itd., medtem ko je center Moskve izrazito upravna četrt, stanovalcev praktično ni, vse stavbe so polne uradov in nič pretirano urejene.\n\n\n\t\n\n\nKrasnaja ploščad - Rdeči trg\n\n\n\t\n\n\nDržavni zgodovinski muzej\n\n\n\t\n\n\nPogled s sprednje strani\n\n\n\t\n\n\nGlavni Univerzalni Magazin - GUM, kjer si lahko privoščiš shopping samo v Zari, vse ostalo je za nove Ruse\n\n\n\t\n\n\nKatedrala sv. Vasilija\n\n\n\t\n\n\nŠel sem na obisk k tov. Leninu\n\n\n\t\n\n\nEn izmed vhodov na Rdeči trg\n\nEn dan sem si vzel tudi za ogled Kremlja, mimogrede, Kompas v aranžmaju računa 56€ doplačila za ogled, na licu mesta stane karta 24€ z ogledom zakladnice vred, oziroma 8€ za sam Kremelj.\n\n\t\n\n\n\n\n\t\n\n\n\n\n\t\n\n\n\n\n\t\n\n\n\n\n\t\n\n\n\n\n\t\n\n\n\nŠel sem tudi v muzej kozmonavtov, kjer sem zasledil celo 1 napis v angleščini, vse ostalo je bilo strogo v ruščini in cirilici, kako praktično \n\t\n\n\t\n\t\n\t\t\n\t\t\n\n\t\t\n\t\t\t\n\t\t\n\t\t\n\t\n\n\n\t\n\t\t\n\t\n\n\n\n\nSplošni vtisi o Rusiji:\nNihče ne zna angleško razen zaposlenih na recepciji hotela, po ulici nihče, niti mladi. Kdor ne zna cirilice je mrzel, napisi v latinici so redki, v angleščini skoraj neobstoječi, razen pred kakšnimi večjimi muzeji. Podzemna železnica je najboljša, kar sem jih videl doslej, oziroma bolje rečeno, najbolj pretočna, nikoli nisem čakal na vlak več kot 1 minuto. Poleg tega je tudi poceni, 20 (S-P) oziroma 22 (Moskva) rubljev na vožnjo, kar znese cca 50 centov.\nDržavni aparatus je izredno prisoten, policija je na vsakem koraku, okoli znamenitosti pa še toliko bolj. Zaradi tega nimaš občutka varnosti, ampak nadzora, predvsem ko greš zvečer na sprehod po centru Moskve, ki je zvečer precej mrtev, ti pogled na kamjon poln OMON-cev ne vzbuja najboljših občutkov.\nKot turista te sicer redko poskušajo nategnit, mene so samo 1x, pa še takrat sem se že naučil dovolj ruskih besed, da sem jim povedal da so mi vrnili premalo denarja in se mi je gospa takoj opravičila. Prosjačenje je druga zgodba, ogromno je revežev in čim sem se ustavil na cesti, takoj se je kakšen našel, ki je hotel od mene denar, en je celo hotel 5€, kot da je to za nas zahodnjake malo!\nV Sankt Peterburgu sem šel v soboto zvečer ven, malo lepše oblečen, dobil sem 6 vizitk za ruske deklice na poziv, prva se mi je še zdela smešna, potem pa je postalo vse skupaj precej nadležno.\nHrano sem kupoval v trgovinah, cene so ugodne. V restavraciji sem jedel samo 1x, mahnjeni so na japonske restavracije, ki so na vsakem vogalu, tako da sem bil obsojen na japonsko hrano v Rusiji, sem bil pač lačen in se mi ni dalo iskati dosti dlje. Jedel sem celoten obrok v restavraciji na Nevskem prospektu za 11€, s pivom vred, ugodno.\nV parkih in na glavnih ulicah prodajajo hot-doge za drobiž, prav tako pijačo in sladolede, nikoli ne moreš bit ne žejen ne lačen. Javni WCji so zelo pogosti in nič kaj umazani.\n\nToliko za zdaj, če koga še kaj zanima, kar vprašajte. Skupno sem bil v S-P 4 dni, v Moskvi pa le 3 dni, ker je nastanitev grozljivo draga.",
    "author": "Jurij",
    "author_level": "Pripravnik"
  },
  {
    "ctx": "Finska in Rusija 2009",
    "content": "Lepa reportaza,... predvsem Helsinki so mi vsec,..... Moskva se mi zdi pa da se v desetih letih ni nic spremenila \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "gas",
    "author_level": "Fizikalc"
  },
  {
    "ctx": "Finska in Rusija 2009",
    "content": "lepo\nSam eno vprašanje bi imela. Pa kaj ti slikaš še na film al zakaj imaš tako \"čudne\" fotke. To izgleda kot da so že ful stare, pa poseknirane, neostre ...",
    "author": "karantanka",
    "author_level": "alterka & vizitka 2007"
  },
  {
    "ctx": "Finska in Rusija 2009",
    "content": "Ja, fotke so na film in skenirane, žal se zdaj nihče več ne potrudi ob razvijanju filma in samo vržejo v mašino in potem pride slaba kvaliteta. Neostre so tiste pokončne, ker jih ta foum iz meni neznanih razlogov raztegne.\nRavno zaradi nezadovoljstva z razvijanjem sem zdaj pred nakupom digitalca, verjetno bo padel Nikon D90 + 2 ali 3 objekivi in bodo fotke zopet lepe, obstoječo opremo (Canon) pa bo treba počasi razprodat \n\t\n\n\t\n\t\n\t\t\n\t\t\n\n\t\t\n\t\t\n\t\n\n\n\t\n\t\t\n\t",
    "author": "Jurij",
    "author_level": "Pripravnik"
  },
  {
    "ctx": "Finska in Rusija 2009",
    "content": "Ne vem če boš kaj dobil za staro opremo, vprašanje je že, če bo sploh  kdo hotel kupit. Če pa boš že prodajal pa preveri če lahko stare objektive ponucaš tudi na digitalcu, da se ne boš potem tolkel po glavi. Midva vem da en objektiv uporabljava na digitalcu pa je še iz prejšnjih časov.",
    "author": "karantanka",
    "author_level": "alterka & vizitka 2007"
  },
  {
    "ctx": "Finska in Rusija 2009",
    "content": "Brez skrbi, aparata ne bom prodal, ker ga rajši obdržim za spomin, kot dam stran za 100€, objektivi pa so ravno tako dobri za digitalce, zato ni straha da se ne bi prodali, če se bom odločil za preskok na Nikon. Če bom ostal na Canonu bom itak vse obdržal, pa še kakšnega zraven kupil.",
    "author": "Jurij",
    "author_level": "Pripravnik"
  }
]