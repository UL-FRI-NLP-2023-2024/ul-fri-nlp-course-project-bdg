[
  {
    "ctx": "Predčasno odplačilo kredita",
    "content": "Pozdrav\n\nZ mojo nameravava predčasno odplačati preostanek hipotekarnega kredita (na s.p.). \nKolikor mi je jasno, se v celoti odplača preostala glavnica ter t.i. penali, ki si jih banka zaračuna (v najinem primeru 2% od glavnice). \nKredit imava pri Sparkasse.\n\nSedaj pa sem izvedel, da je to želel storit en znanec, ki ima prav tako kredit pri Sparkasse, pa mu je banka hotela zaračunat še vse preostale obresti, ki bi jih po trenutnem amortizacijskem načrtu moral odplačat zraven glavnice in stroškov kredita.\n\nMeni to ni logično oz. se mi zdi, da banka fura neko svojo zakonodajo. Ker najin dolg je glavnica, obresti so pa le strošek dolga. Ne vem, zakaj bi si banka vzela še vse obresti do leta 2026, če npr. od naslednjega meseca dalje ne bova dolžna banki nič več. \n\nČe bo banka komplicirala v tri p*** mat***, a lahko banki nakažem celotno glavnico (ali pa glavnico minus 10€)? Kako se potem preračuna \"preostanek\" dolga?\n\nHvala za odgovor, rad bi bil pripravljen na morebiten prepir s Sparkasse...",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "Tole pa ne verjamem oziroma so se nekaj narobe razumeli... odplaca se glavnica in morebitni penali, ce je fix kreda.",
    "author": "Jabe",
    "author_level": "Guru"
  },
  {
    "ctx": "Predčasno odplačilo kredita",
    "content": "Huh, ne vem sicer kako pogodbo so ti podturili, ampak sam sem hipotekarni kredit odplačal brez najmanjše težave. Pač zmanjšal se je znesek glavnice in naslednji mesec je bil obrok manjši. Ko sem odplačal vse, so uredili izbris hipoteke in to je bilo to. Mislim da me je to celo nekaj stalo, ampak ne kaj preveč, nekaj 10€ se mi zdi. \n\nJe pa res da sem bil sitn ko sem se dogovarjal, da hočem imet možnost kadarkoli odplačat.",
    "author": "crnobog",
    "author_level": "Guru"
  },
  {
    "ctx": "Predčasno odplačilo kredita",
    "content": "Jz sem predčasno odplačal pri NKBM. Ko sem bil tam so mi isto nekaj komplicirali ,da se to ne da kar tako ipd. Sem enostavno preko BankaNET nakazal celoten znesek, ki mi ga je kazalo v statusu kredita in to je bilo vse. Nobenih komplikacij in nobenih stroškov ni bilo na takšen način.",
    "author": "damirj",
    "author_level": "Guru"
  },
  {
    "ctx": "Predčasno odplačilo kredita",
    "content": "Ključna je kreditna pogodba - dve različni pogodbi, različne pravice, vendar v  nobenem primeru, ne moreš imeti manj pravic, kot jih določa zakonodaja.\nKjučna stvar  je pa v tem, kdaj si vzel kredit, ker zapadaš pod ustrezen nivo pravic iz tega obdobja.\nZakon o potrošniških kreditih (ZPotK-1) iz 2010 in\nZakon o potrošniških kreditih (ZPotK-2) iz 2016\n\nEna večjih sprememb v ZPotK-2 je bilo ravno to, da so omejili banke pri predčasnih poplačilih.\n\nTako da, ko boš iskal \"po internetih\" pazi na čas, lahko da je nek konkreten primer zate neuporaben, ker so se vmes spremenila pravila, tudi ZPS ima precej na netu, kaj lahko banka zahteva in kaj je nesprejemljivo.",
    "author": "johan_blond",
    "author_level": "Guru"
  },
  {
    "ctx": "Predčasno odplačilo kredita",
    "content": "Če ima kredit na s.p. potem ni potrošnik in za njega ne veljajo pravila iz Zakona o potrošnikih kreditih. Ključna v tej zadevi je pogodba in v njej jasno piše kaj se plača v primeru predčasnega odkupa.",
    "author": "ribicija",
    "author_level": "Guru"
  },
  {
    "ctx": "Predčasno odplačilo kredita",
    "content": "Znanec (oz. če sem natančen, od soseda, ki je računovodja, dober znanec) je imel težave s Sparkasse. Hoteli so mu obračunat še vse preostale obresti. Ne vem, kako je to rešil, vem pa to, da je banka potem potrebovala več kot pol leta, da so mu izbrisali hipoteko iz nepremičnine. \nTorej, v nobenem primeru si banka ne sme vzet preostalih obresti (ob 34 k glavnice je po trenutnem amort. načrtu še cca 5 k preostanka obresti). \nV kolikor to želi, se lahko potem grem vojno z banko. Bože mili... \nČe pa odplačam skoraj celotno glavnico, pa mora banka preračunat kredit za npr. preostalih 10 € glavnice (nov amortizacijski načrt za 10 € preostanka kredita za naslednjih cca 40 mesecev).",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik ribicija je napisal:\n\t\t\t\n\t\t\n\t\n\t\n\t\t\n\t\t\n\t\t\tČe ima kredit na s.p. potem ni potrošnik in za njega ne veljajo pravila iz Zakona o potrošnikih kreditih. Ključna v tej zadevi je pogodba in v njej jasno piše kaj se plača v primeru predčasnega odkupa.\n\t\t\n\t\tKlikni za razširitev\n\t\nSpregledal s.p. :-(, hvala za popravek (kar sem zapisal velja izključno samo za potrošnike)\n\nDrži, kreditna pogodba je ključna.",
    "author": "johan_blond",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik ribicija je napisal:\n\t\t\t\n\t\t\n\t\n\t\n\t\t\n\t\t\n\t\t\tČe ima kredit na s.p. potem ni potrošnik in za njega ne veljajo pravila iz Zakona o potrošnikih kreditih. Ključna v tej zadevi je pogodba in v njej jasno piše kaj se plača v primeru predčasnega odkupa.\n\t\t\n\t\tKlikni za razširitev\n\t\nKredit je vzet na s.p., ampak po mojem tu ne sme bit razlike. Dolg je glavnica, obresti pa niso dolg, ampak strošek dolga. Če dolga (glavnice) od npr. oktobra ni več, potem tudi tega stroška več ne more bit.",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "Kaj ti piše v pogodbi glede predčasnega odplačila, samo to je pomembno. Poišči, napiši in potem lahko debatiramo. Banka lahko in bo zahtevala to kar ji pripada.",
    "author": "ribicija",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik johan_blond je napisal:\n\t\t\t\n\t\t\n\t\n\t\n\t\t\n\t\t\n\t\t\tSpregledal s.p. :-(, hvala za popravek (kar sem zapisal velja izključno samo za potrošnike)\n\nDrži, kreditna pogodba je ključna.\n\t\t\n\t\tKlikni za razširitev\n\t\nJe kje kak zakon o kreditih za pravne osebe? Jaz ga nisem nikjer našel...",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "Ne, ker za pravne osebe veljajo določila OZ in drugih zakonov....V tem primeru veljajo za tebe in banko določila, ki ste jih podpisali v kreditni pogodbi. Nimaš tu nekega maneverskega prostora sedaj.",
    "author": "ribicija",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik ribicija je napisal:\n\t\t\t\n\t\t\n\t\n\t\n\t\t\n\t\t\n\t\t\tKaj ti piše v pogodbi glede predčasnega odplačila, samo to je pomembno. Poišči, napiši in potem lahko debatiramo. Banka lahko in bo zahtevala to kar ji pripada.\n\t\t\n\t\tKlikni za razširitev\n\t\nSem našel člen...\n",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik ribicija je napisal:\n\t\t\t\n\t\t\n\t\n\t\n\t\t\n\t\t\n\t\t\tNe, ker za pravne osebe veljajo določila OZ in drugih zakonov....V tem primeru veljajo za tebe in banko določila, ki ste jih podpisali v kreditni pogodbi. Nimaš tu nekega maneverskega prostora sedaj.\n\t\t\n\t\tKlikni za razširitev\n\t\nKako pa v primeru, da vrnem večji del glavnice? kako je potem z obrestmi?",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "2% od 34.000 EUR glavnice je 680 EUR in to je pogodbena kazan, ki jo plačaš za predčasno odplačilo kredita.",
    "author": "ribicija",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik sistemik je napisal:\n\t\t\t\n\t\t\n\t\n\t\n\t\t\n\t\t\n\t\t\tJe kje kak zakon o kreditih za pravne osebe? Jaz ga nisem nikjer našel...\n\t\t\n\t\tKlikni za razširitev\n\t\nNisem pravnik, ampak takšne stvari pokriva potem Obligacijski zakonik (OZ) (razmerja med dvema pravnima subjektoma).\n\nTudi npr. potrošnikške pravice veljajo izključno za potrošnika (vzameš artikel na s.p., pravice po Zakon o varstvu potrošnikov (ZVPot-1) ti ne pripadajo)",
    "author": "johan_blond",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik ribicija je napisal:\n\t\t\t\n\t\t\n\t\n\t\n\t\t\n\t\t\n\t\t\t2% od 34.000 EUR glavnice je 680 EUR in to je pogodbena kazan, ki jo plačaš za predčasno odplačilo kredita.\n\t\t\n\t\tKlikni za razširitev\n\t\nJa, to mi je jasno in to ni problem. Problem so obresti v višini cca 5.000 €... Ker banka si želi vzet še te obresti (vsaj po informacijah od soseda računovodje)\n...",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "Pa si ti že bil na banki?\n\nJaz razumem kot ali plačilo do konca z obrestmi, ali predčasno plačilo glavnice s penali 2%, ker drugače če bi bilo glavnica + vse obresti + 2% ni nobene logike.\n\nA kredit je fiksen obrok?",
    "author": "Samo Izoliranc",
    "author_level": "Guru"
  },
  {
    "ctx": "Predčasno odplačilo kredita",
    "content": "V tem členu bi lahko prvi odstavek prebral tudi tako, da bi lahko bilo mišljeno, da ob predčasnem vračilu vrneš glavnico in obresti ter plačaš še stroške predčasnega vračila. To sicer ni logično ",
    "author": "ribicija",
    "author_level": "Guru"
  },
  {
    "ctx": "Predčasno odplačilo kredita",
    "content": "Predčasno plačilo glavnice z 2% penali. To mi je logično... \nKredit je z variabilno obrestno mero (6-mesečni Euribor + pribitek). \n\nNe vem pa, zakaj bi moral plačat še trenutno stanje obresti...",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik Samo Izoliranc je napisal:\n\t\t\t\n\t\t\n\t\n\t\n\t\t\n\t\t\n\t\t\tPa si ti že bil na banki?\n\t\t\n\t\tKlikni za razširitev\n\t\nDanes nameravam poslat mail z zahtevo po predčasnem odplačilu dolga (glavnice + penali).\nPa mi je plan B v primeru kompliciranja banke enkratno odplačilo glavnice v višini 99,9%. Pa se naj potem iz strani banke preostanek dolga na novo preračuna...\n\nBančnico lahko kontaktiram le preko maila, da pogovor vidijo tudi njeni šefi.",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "A lahko najprej greš na banko in se pogovoriš.\nKer po moje se popolnoma nepotrebno obremenjuješ.",
    "author": "sad",
    "author_level": "Guru"
  },
  {
    "ctx": "Predčasno odplačilo kredita",
    "content": "Sem jo že kontaktiral po mailu in mi bodo pripravili obračun na dogovorjen dan poplačila kredita. \nJaz tudi upam, da je bila pri podobnem primeru, ki sem ga omenil, le anomalija. \nSporočim, ko izvem, kako in kaj.",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik sistemik je napisal:\n\t\t\t\n\t\t\n\t\n\t\n\t\t\n\t\t\n\t\t\tSem jo že kontaktiral po mailu in mi bodo pripravili obračun na dogovorjen dan poplačila kredita.\nJaz tudi upam, da je bila pri podobnem primeru, ki sem ga omenil, le anomalija.\nSporočim, ko izvem, kako in kaj.\n\t\t\n\t\tKlikni za razširitev\n\t\n\nEnako jaz danes. Poslal mail, je uredila brez obiska banke. Edino packi so mi snel 40€ za \"stroške\" predčasnega odplačila, kar ob delnem poplačilu niso delal...",
    "author": "guardy",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik guardy je napisal:\n\t\t\t\n\t\t\n\t\n\t\n\t\t\n\t\t\n\t\t\tEnako jaz danes. Poslal mail, je uredila brez obiska banke. Edino packi so mi snel 40€ za \"stroške\" predčasnega odplačila, kar ob delnem poplačilu niso delal...\n\t\t\n\t\tKlikni za razširitev\n\t\nZato se pa dela tudi tu delno poplačilo (razen če se življensko mudi9 tako da ostane 10% obroka, in ti pri naslednjem/zadnjem obroku terminirajo kredit.",
    "author": "johan_blond",
    "author_level": "Guru"
  },
  {
    "ctx": "Predčasno odplačilo kredita",
    "content": "Joj ne pisat nekaj kar ni res. Ce na banki ni obravnavan kot potrosnik ampak kot pravna oseba potem bodo za vsako predcasno poplacilo obracunali pogodbeno kazen. In ce bo odplacal 90% bodo pa na teh 90% 2% obracunali. Lahko pa cist po svoje dela in bo nekomu tam potegnil zivec mu bodo pa se dodatne obresti na neposteno poslovanje zaceli racunat.",
    "author": "Apollo8",
    "author_level": "Mahoney"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik Apollo8 je napisal:\n\t\t\t\n\t\t\n\t\n\t\n\t\t\n\t\t\n\t\t\tJoj ne pisat nekaj kar ni res. Ce na banki ni obravnavan kot potrosnik ampak kot pravna oseba potem bodo za vsako predcasno poplacilo obracunali pogodbeno kazen. In ce bo odplacal 90% bodo pa na teh 90% 2% obracunali. Lahko pa cist po svoje dela in bo nekomu tam potegnil zivec mu bodo pa se dodatne obresti na neposteno poslovanje zaceli racunat.\n\t\t\n\t\tKlikni za razširitev\n\t\nČe je ta komentar letel name:\nNisem govoril na splošno, ampak sem odgovarjal guardy, ki je pa izrecno napisal:\n- so mi snel 40€ za \"stroške\" predčasnega odplačila\n- ob delnem poplačilu niso delal.\nse pravi, on nima pogodbene kazni za delno poplačilo, ima pa pogodbeno kazen predčasno poplačilo\n\nPS: nasvet za delno poplačilo in zaključek kredita pri naslednjem/zadnjem obroku sem dobil neposredno pri moji bančnici za moj kredit (hipotekarni, kot potrošnik)",
    "author": "johan_blond",
    "author_level": "Guru"
  },
  {
    "ctx": "Predčasno odplačilo kredita",
    "content": "KSZ:\n\ntudi pri leasingu je razlika ali poplača leasing fizična oseba ali pravna (doo, sp)",
    "author": "Narodnjak",
    "author_level": "Majstr"
  },
  {
    "ctx": "Predčasno odplačilo kredita",
    "content": "Ja, potem ko se je debata naprej razvijala, sem videla, da sem spregledala, da gre za kredit na sp.\n\nVidela sem hipotekarni, povzela da gre za fizično osebo, kar praviloma pomeni potem nepremičninski kredit in od tam dalje seveda vse narobe. \n\nZa to, kar ima OP se seveda gleda doticno njegova pogodba, pa kaj notri pise.",
    "author": "Jabe",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik johan_blond je napisal:\n\t\t\t\n\t\t\n\t\n\t\n\t\t\n\t\t\n\t\t\tČe je ta komentar letel name:\nNisem govoril na splošno, ampak sem odgovarjal guardy, ki je pa izrecno napisal:\n- so mi snel 40€ za \"stroške\" predčasnega odplačila\n- ob delnem poplačilu niso delal.\nse pravi, on nima pogodbene kazni za delno poplačilo, ima pa pogodbeno kazen predčasno poplačilo\n\nPS: nasvet za delno poplačilo in zaključek kredita pri naslednjem/zadnjem obroku sem dobil neposredno pri moji bančnici za moj kredit (hipotekarni, kot potrošnik)\n\t\t\n\t\tKlikni za razširitev\n\t\n\nBTW: jhaz v pogodbi imam tudi polovične stroške odobritve za delna poplačila, vendar jih je NLB ukinil zadnja leta. Pred tem so mi jih lepo računali ",
    "author": "guardy",
    "author_level": "Guru"
  },
  {
    "ctx": "Predčasno odplačilo kredita",
    "content": "\n\t\n\t\t\n\t\t\t\n\t\t\t\tUporabnik johan_blond je napisal:\n\t\t\t\n\t\t\n\t\n\t\n\t\t\n\t\t\n\t\t\tČe je ta komentar letel name:\nNisem govoril na splošno, ampak sem odgovarjal guardy, ki je pa izrecno napisal:\n- so mi snel 40€ za \"stroške\" predčasnega odplačila\n- ob delnem poplačilu niso delal.\nse pravi, on nima pogodbene kazni za delno poplačilo, ima pa pogodbeno kazen predčasno poplačilo\n\nPS: nasvet za delno poplačilo in zaključek kredita pri naslednjem/zadnjem obroku sem dobil neposredno pri moji bančnici za moj kredit (hipotekarni, kot potrošnik)\n\t\t\n\t\tKlikni za razširitev\n\t\nNe jaz se navezujem konkretno na kredit za pravne osebe…noben “trik” ne deluje.",
    "author": "Apollo8",
    "author_level": "Mahoney"
  },
  {
    "ctx": "Predčasno odplačilo kredita",
    "content": "Evo, update (z zamudo).\nSem poslal mail in je bilo še v istem dnevu vse urejeno (najino bančnico je nadomeščala njena predhodnica, ki je sedaj na nekoliko višjem položaju).\n\nSkratka, predčasno plačilo je bilo obračunano za fizične osebe (kredit se je pa odplačeval iz s.p. TRR-ja) z 1% penali. Obračunala je tudi stroške predčasnega odplačila, strošek zaprtja hipoteke ipd. Prav tako se je obračunalo iz strani banke zakonsko vračilo zaradi predčasnega plačila.\nVse skupaj sem odplačal glavnico + cca 440 € dodatnih stroškov (vsi plusi in minusi v obračunu).\n\nČe povzamem (kriv je sosed računovodja zaradi problemov, ki mi jih je navedel za eno pravno osebo ), tresla se je gora, rodila se je pa miška. \nKredit odplačan, hipoteka bo iz posl. prost. kmalu izbrisana... Happy days, še posebej ob nenehno dvigajočih se obrestih.",
    "author": "sistemik",
    "author_level": "Majstr"
  },
  {
    "ctx": "Predčasno odplačilo kredita",
    "content": "Po moje sta s sosedom kriva kar vsak malo  Ti si rekel da plačuješ iz s.p. on je mislil, da si tudi sklenil kot s.p. in ti je posledično povedal kako je bilo v drugem primeru, kjer je kredit odplačevala pravna oseba  \nV glavnem super, da si uspešno uredil in da banke le niso taka banda, kot bi kdo mislil  ",
    "author": "ribicija",
    "author_level": "Guru"
  }
]