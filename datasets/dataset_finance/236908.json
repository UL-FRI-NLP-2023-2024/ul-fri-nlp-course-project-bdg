[
  {
    "ctx": "Skupščina ZZZS podpira ukinitev dopolnilnega zdravstvenega zavarovanja, želi pa prispevek po sistemu gradiacije",
    "ctx_link": "https://live.finance.si/skupscina-zzzs-podpira-ukinitev-dopolnilnega-zdravstvenega-zavarovanja-zeli-pa-prispevek-po-sistemu-gradiacije/a/9013915",
    "upvotes": 0,
    "content": "\nZadnja sprememba: murje 14.06.2023 13:33\nDANES O USODI DOPOLNILNEGA ZDRAVSTVENEGA ZAVAROVANJA\n\nPripombe k predlogu posredovala tudi ena izmed zavarovalnic\n\nOdbor DZ za zdravstvo bo danes obravnaval predlog novele zakona o\nzdravstvenem varstvu in zdravstvenem zavarovanju, ki predvideva\nukinitev dopolnilnega zdravstvenega zavarovanja in njegov prenos v\nobvezno. Ministrstvo za zdravje pa bo predstavilo novelo\ninterventnega zakona, s katero bi še omogočali plačilo po\nrealizaciji, a le za izbrane storitve.\n\nPredlog novele zakona o zdravstvenem varstvu in zdravstvenem\nzavarovanju je nastal kot odziv na dvig premije dopolnilnega\nzdravstvenega zavarovanja, ki ga je napovedala ena od zasebnih\nzavarovalnic. O predlogu, ki so ga v parlamentarni postopek vložili\nv Svobodi, pa je DZ v maju že opravil splošno razpravo.\n\nPo predlogu bi dopolnilno zdravstveno zavarovanje prenesli v\nobvezno zdravstveno zavarovanje v obliki plačil obveznega\nzdravstvenega prispevka v enotnem fiksnem znesku, in sicer v višini\n35 evrov mesečno z možnostjo valorizacije enkrat letno. Zavezanci\nza plačilo prispevka bi bili vsi zavezanci za plačilo obveznega\nzdravstvenega zavarovanja. Prejemnik sredstev pa bi bil po novem\nZavod za zdravstveno zavarovanje Slovenije (ZZZS) in ne več tri\nzasebne zavarovalnice.\n\nV opoziciji ocenjujejo, da predlog ni domišljen in da zgolj ta\nukrep ne bo prinesel bolj dostopnega javnega zdravstva. Koalicija\nje v podpori ukinitvi dopolnilnega zdravstvenega zavarovanja\nenotna, a naj bi bil to prvi korak, celovito rešitev pa naj bi\nministrstvo za zdravje pripravilo v okviru zdravstvene\nreforme.\n\nPripombe k predlogu so DZ med drugim posredovali iz Vzajemne\nzdravstvene zavarovalnice. V delu civilne družbe pa so izrazili\npričakovanje, da bodo v postopku obravnave popravili člen, v\nkaterem so zapisane pravice iz obveznega zdravstvenega zavarovanja.\nKot so opozorili, so namreč v predlogu iz nabora pravic izginile\nreproduktivne pravice, na čelu s pravico do umetne prekinitve\nnosečnosti.\n\nMinistrstvo za zdravje pa bo na novinarski konferenci predstavilo\npredlog novele zakona o nujnih ukrepih za zagotovitev stabilnosti\nzdravstvenega sistema, ki ga je vlada potrdila v petek. S predlogom\nspreminja 15. člen zakona, ki še vedno omogoča plačilo zdravstvenih\nstoritev po realizaciji, vendar le za izbrane zdravstvene\nstoritve.\n\nwww.regionalobala.si...ena-izmed-",
    "author": "murje"
  },
  {
    "ctx": "Skupščina ZZZS podpira ukinitev dopolnilnega zdravstvenega zavarovanja, želi pa prispevek po sistemu gradiacije",
    "ctx_link": "https://live.finance.si/skupscina-zzzs-podpira-ukinitev-dopolnilnega-zdravstvenega-zavarovanja-zeli-pa-prispevek-po-sistemu-gradiacije/a/9013915",
    "upvotes": 0,
    "content": "\nZadnja sprememba: murje 14.06.2023 13:33\nDANES O USODI DOPOLNILNEGA ZDRAVSTVENEGA ZAVAROVANJA\n\nPripombe k predlogu posredovala tudi ena izmed zavarovalnic\n\nOdbor DZ za zdravstvo bo danes obravnaval predlog novele zakona o\nzdravstvenem varstvu in zdravstvenem zavarovanju, ki predvideva\nukinitev dopolnilnega zdravstvenega zavarovanja in njegov prenos v\nobvezno. Ministrstvo za zdravje pa bo predstavilo novelo\ninterventnega zakona, s katero bi še omogočali plačilo po\nrealizaciji, a le za izbrane storitve.\n\nPredlog novele zakona o zdravstvenem varstvu in zdravstvenem\nzavarovanju je nastal kot odziv na dvig premije dopolnilnega\nzdravstvenega zavarovanja, ki ga je napovedala ena od zasebnih\nzavarovalnic. O predlogu, ki so ga v parlamentarni postopek vložili\nv Svobodi, pa je DZ v maju že opravil splošno razpravo.\n\nPo predlogu bi dopolnilno zdravstveno zavarovanje prenesli v\nobvezno zdravstveno zavarovanje v obliki plačil obveznega\nzdravstvenega prispevka v enotnem fiksnem znesku, in sicer v višini\n35 evrov mesečno z možnostjo valorizacije enkrat letno. Zavezanci\nza plačilo prispevka bi bili vsi zavezanci za plačilo obveznega\nzdravstvenega zavarovanja. Prejemnik sredstev pa bi bil po novem\nZavod za zdravstveno zavarovanje Slovenije (ZZZS) in ne več tri\nzasebne zavarovalnice.\n\nV opoziciji ocenjujejo, da predlog ni domišljen in da zgolj ta\nukrep ne bo prinesel bolj dostopnega javnega zdravstva. Koalicija\nje v podpori ukinitvi dopolnilnega zdravstvenega zavarovanja\nenotna, a naj bi bil to prvi korak, celovito rešitev pa naj bi\nministrstvo za zdravje pripravilo v okviru zdravstvene\nreforme.\n\nPripombe k predlogu so DZ med drugim posredovali iz Vzajemne\nzdravstvene zavarovalnice. V delu civilne družbe pa so izrazili\npričakovanje, da bodo v postopku obravnave popravili člen, v\nkaterem so zapisane pravice iz obveznega zdravstvenega zavarovanja.\nKot so opozorili, so namreč v predlogu iz nabora pravic izginile\nreproduktivne pravice, na čelu s pravico do umetne prekinitve\nnosečnosti.\n\nMinistrstvo za zdravje pa bo na novinarski konferenci predstavilo\npredlog novele zakona o nujnih ukrepih za zagotovitev stabilnosti\nzdravstvenega sistema, ki ga je vlada potrdila v petek. S predlogom\nspreminja 15. člen zakona, ki še vedno omogoča plačilo zdravstvenih\nstoritev po realizaciji, vendar le za izbrane zdravstvene\nstoritve.\n\nwww.regionalobala.si...ena-izmed-",
    "author": "murje"
  }
]