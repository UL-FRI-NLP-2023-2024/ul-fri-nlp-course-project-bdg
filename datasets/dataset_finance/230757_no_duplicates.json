[
    {
        "ctx": "Klemenčičkina odpravnina",
        "ctx_link": "https://www.finance.si/finance/klemencickina-odpravnina/a/37212",
        "upvotes": 0,
        "content": "\nZadnja sprememba: zoran13 29.11.2021 21:24\n108. člen(odpravnina)\n\n(1) Delodajalec, ki odpove pogodbo o zaposlitvi iz poslovnih\nrazlogov ali iz razloga nesposobnosti, je dolžan izplačati delavcu\nodpravnino. Osnova za izračun odpravnine je povprečna mesečna\nplača, ki jo je prejel delavec ali ki bi jo prejel delavec, če bi\ndelal, v zadnjih treh mesecih pred odpovedjo.\n\n(2) Delavcu pripada odpravnina v višini:\n\n– 1/5 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot eno leto do\ndeset let,\n\n– 1/4 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot deset let do 20\nlet,\n\n– 1/3 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot 20 let.\n\n(3) Za delo pri delodajalcu se šteje tudi delo pri njegovih pravnih\nprednikih.\n\n(4) Višina odpravnine ne sme presegati 10-kratnika osnove iz prvega\nodstavka tega člena , če v kolektivni pogodbi na ravni dejavnosti\nni določeno drugače.\n\n(5) V postopku prisilne poravnave se delavec in delodajalec lahko\npisno sporazumeta o načinu, obliki ali zmanjšanju višine odpravnine\npo prvem odstavku tega člena , če bi bil zaradi izplačila\nodpravnine ogrožen obstoj večjega števila delovnih mest pri\ndelodajalcu.\n\n(6) Če ni s kolektivno pogodbo na ravni dejavnosti določeno\ndrugače, mora delodajalec izplačati delavcu odpravnino ob\nprenehanju pogodbe o zaposlitvi.\nzakonodaja.com/zakon...odpravnina",
        "author": "zoran13"
    }
]