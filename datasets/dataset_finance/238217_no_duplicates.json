[
    {
        "ctx": "Nemci prodali Arrivo Američanom",
        "ctx_link": "https://live.finance.si/nemci-prodali-arrivo-americanom/a/9017907",
        "upvotes": 1,
        "content": "\nNEKOČ & DANES\n\n\"SLAVNIK KOPER\"\n\n* 1946 - Prvi mejnik je 25. september 1946, rojstvo - prične z 10\nkamioni svoje delo podjetje \"Avtopodjetje Koper\", ki je dalo\ntemelje za razvoj prepotrebne prometne dejavnosti na izmučenem, od\nvojne uničenem istrskem področju.\n* 1947 - 5. februarja 1947 je bilo ustanovljeno podjetje z imenom\n\"Avtopodjetje ADRIA\" - delniška družba s pretežno zasebnim\nkapitalom 8 delničarjev. Nabavljen je prvi avtobus - Fiat\n626.\n* 1948 - Nakup zemljišča v Semedeli ter pričetek izgradnje garažno\n- servisnega objekta.\n* 1951 - 25. marca 1951 je bilo podjetje predano v upravljanje\ndelavcem.\n* 1954 - Z januarjem 1954 je postopno prevzelo dobroimetje in\nobveznosti \"Avtopodjetje Slavnik\" saj je bilo 7. marca 1954\npodjetje \"ADRIA\" kot delniška družba likvidirano.\n* 1957 - 1958 - Na osnovi sklepov delavskih svetov \"Potovalnega\nurada Adria\" Portorož (21.12.1957), \"Avtopodjetja Primorje\" Piran\n(13.2.1958) in \"Avtopodjetja Slavnik\" (17.2.1958) sta se Potovalni\nurad Adria in Avtopodjetje Primorje priključila Avtopodjetju\nSlavnik. Kasneje v letu 1958 se preimenujejo v \"Slavnik\nKoper\".\n* 1963 - 1. novembra 1963 se je podjetju pripojilo podjetje\n\"Istra-auto Umag\" - pričela se je delitev in specializacija dela:\navtobusni promet pri Slavniku, tovorni promet pri Istra-autu.\n* 1967 - Organiziranost v dve različni smeri - remontna in prometna\ndejavnost - ki se je v letih izoblikovala, je rodila njune različne\ninterese, ki so se stopnjevali do take mere, da so popolnoma\nskalili medsebojne odnose. To je privedlo do uvedbe prisilne uprave\ndne 17. oktobra 1967.\n* 1968 - 1977 - Novi val, ki je s prisilno upravo prišel v\npodjetje, je v letih 1968 do 1971 želel pospešiti razvoj obstoječih\ndejavnosti ter istočasno preusmeriti razvoj z integracijami\nmatičnega podjetja s podjetji različnih dejavnosti. Naložbe, ki so\nbile v tistem času zelo intenzivne, so močno okrepile prevozne\nzmogljivosti s kakovostnimi uvoženimi vozili in izoblikovale nove\nobjekte za turistično - hotelsko ter industrijsko dejavnost.\nZastavljeni cilji so bili smeli, vendar je bila heterogenost\ndejavnosti prevelika, tako da se njihove različne potrebe niso\nmogle smotrno povezovati. Zaradi tako zastavljenega razvojnega\nprograma se je 30. julija 1971 prvi izločil Istra-auto Umag z vso\ntovorno dejavnostjo, od leta 1974 dalje pa so se odcepljala ostala\npodjetja, ki so se v obravnavanem obdobju izoblikovala oz.\npridruževala matičnemu podjetju. Tako je matično podjetje \"SLAVNIK\nKOPER\" leta 1977 ostalo samo s svojo osnovno prometno\ndejavnostjo.\n* 1991 - Tega leta se podjetje preoblikuje v delniško družbo in\npreimenuje v \"Slavnik International d.d.\"\n* 1993 - Po daljši agoniji se upravni odbor družbe 20. januarja\nodloči in pošlje podjetje v stečaj, kateri se uradno začne z 9.\nfebruarjem 1993, dejansko pa 1. marca\n* 1994 - S 1. februarjem 1994 odkupi njegovo dejavnost, večino\nzaposlenih ter avtobusov \"Avtošola I&I d.o.o.\", katera se\nkasneje preoblikuje v delniško družbo ter preimenuje v \"I&I\nAvtobusni prevozi d.d.\"\n* 2004 - V prvi polovici leta 2004 podjetje \"I&I Avtobusni\nprevozi\" zamenja lastništvo. Novi lastnik postane francoska\nmultinacionalka \"Vivendi Universal\" preko svojega švedskega\nhčerinskega podjetja na - \"Connex AB\".\n* 2007 - Ker se francoski lastniki \"Vivendi Universal\" preimenujejo\nv \"Veolia Environnement\" se s tem preimenujejo tudi vsa hčerinska\npodjetja in tako \"I&I Avtobusni prevozi\" postane \"Veolia\ntransport Dolenjska in Primorska d.d.\"\n* 2013 - 29. januarja 2013 se po 20-ih letih zaključi stečajni\npostopek podjetja Slavnik International. V mesecu maju pa Veolia\nTransport zamenja lastništvo in posledično tudi ime v \"Arriva\nDolenjska in Primorska d.o.o.\"\nautobusi.org/forum/i...ic=24356.0\n\n\nwww.facebook.com/rad...69/?type=3\n\narriva.si/avtobusni-...met-koper/\nwww.istrapedia.hr/hr...vnik-koper",
        "author": "murje"
    }
]