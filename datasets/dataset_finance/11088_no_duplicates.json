[
    {
        "ctx": "Korak nazaj in skok naprej",
        "ctx_link": "https://www.finance.si/finance/korak-nazaj-in-skok-naprej/a/185409",
        "upvotes": 0,
        "content": "\nDobro je, da se o obdavčitvi govori bolj na glas in ob čim več\npriložnostih, saj se samo tako lahko implicitno vpliva na zavedanje\ndržavljanov in politikov na pretirano trošenje države. Še posebej\npomembno je, da se ljudem problem obdavčitve prikazuje na najbolj\npregleden način. Vsekakor dan davčne svobode je ena takšnih\nslikovitih stvari. Druga takšna govoreča stvar je t.i. spendometer,\nki kaže na nominalno raven državne potrošnje in ga imamo\nobjavljenega na spletnih straneh Društva za svobodno\ndružbo .\nIzračun dneva davčne svobode je res manj hvaležna stvar, še\nposebej, ker se tako števec, kot tudi imenovalec do konca leta\nspreminjata. Kljub temu smo na Društvu za svobodno družbo že tretje\nleto zapored izračunavamo dan davčne svobode in naši izračuni so se\nvselej izkazali kot zelo natančni.\nZa letošnje leto smo dan davčne svobode ocenili na 21. junij. Ne\nvidimo pa razloga, da bi se dan davčne svobode letos podaljševal,\nkar še posebej velja za visoke stopnje gospodarske rasti (te se\nbodo do konca leta verjetno nekoliko umirile). Še posebej ne za\ntako dolgo obdobje.\nSeveda bomo pa naslednje leto videli, kako prav in kako narobe smo\nimeli.\n\nMatjaž Steinbacher\nDruštvo za svobodno družbo\nDruštvo za svobodno družbo",
        "author": "anon-77175"
    },
    {
        "ctx": "Korak nazaj in skok naprej",
        "ctx_link": "https://www.finance.si/finance/korak-nazaj-in-skok-naprej/a/185409",
        "upvotes": 0,
        "content": "\nVlada ( in vse dosedanje vlade) ni znala do sedaj in noče sedaj\nnapraviti kadrovski red v svojih dveh največjih finančnih inputih,\ndavkariji in carini.Ali so vzrok za to bonitete, ki so jih bili\nposamezniki v teh institucijah deležni ali ne, je težko trditi brez\ndokazov. Znaki pa so take narave, da so vsi, ki bi lahko stopili\ntema gigantoma na prste, zvezanih rok. Zakaj? Je to korupcija? Je\nto povezanost interesov? So to obveznosti ki držijo za vrat?\nVerjetno vsega po malem.",
        "author": "anon-35846"
    },
    {
        "ctx": "Korak nazaj in skok naprej",
        "ctx_link": "https://www.finance.si/finance/korak-nazaj-in-skok-naprej/a/185409",
        "upvotes": 0,
        "content": "\nKo pogledam svoj plačilni list lahko ugotavljam, da bo moja davčna\nsvoboda tam nekje v začetku septembra.",
        "author": "anon-76887"
    },
    {
        "ctx": "Korak nazaj in skok naprej",
        "ctx_link": "https://www.finance.si/finance/korak-nazaj-in-skok-naprej/a/185409",
        "upvotes": 0,
        "content": "\nPrava beseda ob pravem času. Žal pa brez možnosti sprememb !\nŽlobudranje A. Bajuka o \"znižanju\" davčnega bremena se izkaže kot\nlepa laž !\nPovišanje splošne olajšave je pesek v oči, sicer pa se obetajo\nspremembe ker menda je \"preveč\" vračil ???!",
        "author": "anon-106905"
    }
]