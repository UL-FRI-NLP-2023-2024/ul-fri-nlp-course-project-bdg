[
    {
        "ctx": "Izrael in Hamas sklenila dogovor o premirju, a le za štiri dni",
        "ctx_link": "https://live.finance.si/izrael-in-hamas-sklenila-dogovor-o-premirju-a-le-za-stiri-dni/a/9018873",
        "upvotes": 0,
        "content": "\nZadnja sprememba: murje 25.01.2024 09:02\nPETICIJA DOST JE!\n\nPeticija Dost je!\n\nPeticija za trajno končanje izraelskih napadov na Gazo, Zahodni\nbreg in Vzhodni Jeruzalem in za zagotovitev spoštovanja in\nuresničevanja mednarodnega prava ter človekovih pravic.\nGazo je Izrael v zadnjih treh mesecih tako uničil, da po mnenju\npredstavnikov Združenih narodov ni več primerna za življenje ljudi\nin preživetje. Izrael že več kot tri mesece neprestano napada tudi\nnevojaške objekte: bolnišnice, knjižnice, pekarne, stanovanja in\nšole. S tovrstnimi napadi krši temeljna določila mednarodnega\nhumanitarnega prava. Število ubitih je preseglo 23.000 – ubiti,\nranjeni ali pogrešani so že štirje odstotki celotnega prebivalstva,\nskoraj polovica žrtev je otrok. Izrael onemogoča dostop do\nhumanitarne pomoči, zaradi česar skoraj 90 odstotkom prebivalstva\nGaze grozi huda lakota. Izraelska vojska neselektivno bombardira in\nstrelja neoborožene Palestince in Palestinke, tudi na območjih,\nnamenjenih evakuaciji.\n\nIzrael svojih genocidnih načrtov v Gazi ne skriva. Uničenje ali\nizselitev je politika, ki jo javno zagovarjajo številni najvišji\nizraelski politiki. Vedno huje je tudi na Zahodnem bregu, kjer\npalestinski prebivalci nenehno doživljajo napade, arbitrarne\naretacije, poboje in rušenje domov.\n\nPeticiji se lahko pridružite s svojim podpisom na spletni strani\nMladine www.mladina.si/peticije.\nPriča smo najhujšemu zločinu proti človeštvu. Predsednik izraelske\nvlade Benjamin Netanjahu je napovedal, da bo vojna v Gazi trajala\nše mesece. A dejstvo je, da bo še nekaj mesecev trajajoče silovito\nnapadanje Gaze, skupaj s pomanjkanjem hrane, vode, zdravil in\nzdravstvenih ustanov, povzročilo nepredstavljivo naraščanje števila\nžrtev, med katerimi bo veliko otrok.\n\nSmo v izredno pomembnem zgodovinskem trenutku. Odloča se o\nprihodnosti več kot pet milijonov ljudi: dveh milijonov Palestincev\nin Palestink v Gazi ter treh milijonov na Zahodnem bregu. Od\nnadaljnjih ukrepov so odvisna njihova življenja in kredibilnost\nmednarodne skupnosti: Združenih narodov in političnih voditeljev,\nki bi se morali z vsemi mogočimi ukrepi postaviti po robu\nnajhujšemu zločinu proti človeštvu.\n\nV svetu je močno omajan tudi ugled Evropske unije in njenih držav\nčlanic, ki so proti Rusiji zaradi napada na Ukrajino sprejele\nštevilne gospodarske in politične ukrepe, z Izraelom pa kljub\nstalnim opozorilom, da izvaja genocid, še naprej gospodarsko,\npolitično in vojaško sodelujejo. Politika EU je dvolična,\nnekoherentna in nekredibilna ter ruši sistem mednarodnega prava, na\nkaterega se – če se proti Izraelu zaradi kršitev mednarodnega prava\nne bo ukrepalo – ne bo več mogoče sklicevati. Genocid in etnično\nčiščenje Palestine je treba ustaviti, to pa je mogoče zgolj z\nukrepanjem proti Izraelu.\n\nRepublika Slovenija je suverena država, ki je 1. januarja 2024\nzačela mandat nestalne članice Varnostnega sveta Združenih narodov.\nTo jo postavlja na svetovni politični zemljevid v izredno pomembnem\nzgodovinskem trenutku. Ob začetku mandata je predsednik vlade\nRobert Golob dejal, da naša država ne bo le tiha opazovalka, temveč\nbo dejavna udeleženka. Čas je, da politični predstavniki Slovenije\nto zavezo izpolnijo.\n\nPalestinsko prebivalstvo že 75 let živi pod izraelsko okupacijo in\nblokado, v apartheidu, zato so po trajni prekinitvi napadov nujni\nnadaljnji ukrepi, s katerimi se bo prekinil status quo in ustavile\nnadaljnje kršitve mednarodnega prava. Pogajanja med Palestino in\nIzraelom je treba obnoviti, temeljiti pa morajo na spoštovanju\npalestinske pravice do samoodločbe, ozemeljske celovitosti in\nenakopravnosti palestinskega prebivalstva.\n\nPeticiji se lahko pridružite s svojim podpisom na spletni strani\nMladine www.mladina.si/peticije/\n\nZ namenom, da se trajno končajo izraelski napadi na Gazo, Zahodni\nbreg in Vzhodni Jeruzalem in da se zagotovita spoštovanje in\nuresničevanje mednarodnega prava ter človekovih pravic, pozivamo\nvlado Republike Slovenije, da:\n\n1. se pridruži tožbi Republike Južne Afrike, ki jo je ta 29.\ndecembra 2023 na Meddržavno sodišče v Haagu proti Izraelu vložila\nna podlagi Konvencije o preprečevanju in kaznovanju zločina\ngenocida;\n\n2. uvede vojaški embargo na trgovanje z orožjem in vojaško opremo z\nIzraelom ter predlaga in se zavzame za sankcije na ravni EU, skupaj\ns prekinitvijo Pridružitvenega sporazuma med EU in Izraelom;\n\n3. prekine diplomatske stike z Izraelom in iz njega odpokliče\nslovenske predstavnike.\n\nPodpisniki: Gibanje za pravice Palestincev, Pravni center za\nvarstvo človekovih pravic in okolja, Mirovni inštitut, Slovenska\nfilantropija, Glas ljudstva, SLOGA, Inštitut 8. marec, Društvo\nHumanitas, Društvo Fantastika, Sindikat Glosa, Zavod za podporo\ncivilnodružbenih iniciativ in multikulturno sodelovanje Pekarna\nMagdalenske mreže Maribor, PLAC - Participativna Ljubljanska\nAvtonomna Cona, ZaŽivali, društvo za uveljavitev njihovih pravic,\nDruštvo Organizacija za participatorno družbo, Društvo za razvoj\nhumanistike, Infokolpa, Kulturno društvo Gmajna, Sindikat\npoklicnega gasilstva Slovenije, Svobodni sindikat Slovenije,\nSindikat Mladi plus, Društvo za izobraževanje in povezovanje otrok\n- Društvo Mozaik, Zavod Voluntariat, Umanotera, Zavod Bob, Focus,\ndruštvo za sonaraven razvoj, Danes je nov dan, Inštitut za druga\nvprašanja, Revija Borec, Študentsko društvo Iskra, Mladi za\npodnebno pravičnost, IŠSP - Inštitut za študije stanovanj in\nprostora, Zadruga Zadrugator, Slovensko mladinsko gledališče,\nŠtudentsko sociološko društvo Sociopatija, Zavod Proja, Sindikat\nZASUK, Zavod Melara, Društvo OVCA, Center za družbeno raziskovanje\n(CEDRA), Kulturni center Danilo Kiš, Ambasada Rog, Disenz,\nProtestival, Kraken – Društvo za uveljavljanje kratkega filma,\nMladina\n\n* podpisalo 9.291 državljanov\n\nSVOJ PODPIS LAHKO ODDATE NA TEM SPLETNEM NASLOVU (PETICIJA)\n>>\nwww.mladina.si/peticije/\n\nwww.mladina.si/23014...a-dost-je/",
        "author": "murje"
    },
    {
        "ctx": "Izrael in Hamas sklenila dogovor o premirju, a le za štiri dni",
        "ctx_link": "https://live.finance.si/izrael-in-hamas-sklenila-dogovor-o-premirju-a-le-za-stiri-dni/a/9018873",
        "upvotes": 0,
        "content": "\nObe strani sta poudarili?\nLjudi verjetno niso sprasevali....",
        "author": "hostamox"
    }
]