[
  {
    "ctx": "US Consumers See Electric Cars as the Future. Dealers, Not So Much",
    "ctx_link": "https://www.finance.si/international/us-consumers-see-electric-cars-as-the-future-dealers-not-so-much/a/9015110",
    "upvotes": 0,
    "content": "\nZLATA ŠKOLJKA\n\nZlata školjka kmalu na sodišče?\n\nŠtiri leta po kraji več milijonov vredne 18-karatne zlate\nstraniščne školjke iz rojstne hiše Winstona Churchilla bo primer\nmorebiti dobil prostor tudi na sodišču. Policija je primer predala\ntožilstvu, ki bo spisalo obtožnico ali pa tudi ne.\n\nSredi septembra 2019 je iz Blenheimske palače v Woodstocku v\nZdruženem kraljestvu izginila 18-karatna zlata straniščna školjka.\nPolicija je dolgo tavala v temi, šele po skoraj štirih letih je\ndoločeno dokumentacijo z dokazi poslala tožilstvu. V vseh teh letih\nso aretirali šest moških in eno žensko, a doslej nobenega od njih\nniso obtožili kraje šest milijonov evrov vrednega stranišča. Po\nporočanju britanskih medijev naj bi pri kraji sodelovalo še več\nljudi. Zdaj je odvisno od tožilstva, ali bo spisalo obtožnico in\nproti komu jo bo spisalo.\n\nNeobičajno umetnino z imenom Amerika so ukradli le dva dni po\nodprtju razstave. Tam je bila priključena na komunalne vode in je\nbila funkcionalna umetnina, saj so obiskovalci vanjo lahko opravili\npotrebo. Čas za čepenje na njej je bil omejen na tri minute, da bi\nse izognili dolgim čakalnim vrstam. Tatovi so takrat dodatno škodo\npovzročili tudi na palači, saj jo je poplavilo. Policija ni imela\nkaj veliko sledi, v javnosti je objavila fotografijo avta, s\nkaterim naj bi nepridipravi pobegnili, in ljudi prosila za\ninformacije. Zavarovalnica je ponudila več kot 100.000 evrov\nnagrade. Školjke niso nikoli našli. Vodja preiskave Matthew Barber\nje že pred leti dvomil, da jo sploh kdaj bodo. Vsaj ne v obliki, v\nkakršni so jo ukradli. »Ob taki količini zlata je najverjetneje, da\nga nekdo razkosa na manjše dele in se ga tako lažje znebi,« je\npredlani povedal za BBC. Podobno je ob kraji razmišljal detektiv za\numetnine Charley Hill, ki je bil prepričan, da so školjko stalili,\nzlato pa prodali.\n\nTrump je ni hotel\n\n»Sprva sem mislil, da gre za potegavščino. Kar nekaj časa sem\npotreboval, da sem dojel, da tatovi niso izmaknili kraljevih\ndraguljev, temveč po..kano školjko. Od nekdaj sem imel rad filme s\nprebrisanimi tatvinami, zdaj pa sem se sam znašel v takšni,« je\nkrajo takrat komentiral avtor umetnine, italijanski konceptualni\numetnik Maurizio Cattelano. »Dragi tatovi, če to berete, vas\nprosim, da mi sporočite, kako vam je školjka všeč in kakšen je\nobčutek lulanja po zlatu,« je nagovoril nepridiprave. Zgodba je še\ntoliko bolj nenavadna, ker je samo mesec dni pred odprtjem razstave\nlastnik palače Blenheim Edward Spencer Churchill zatrjeval, kako\ntežko bi bilo umetnino ukrasti. »En razlog so komunalni vodi, drugi\npa, da potencialni tat ne ve, kdo jo je zadnji uporabil in kaj je\njedel. Zato je ne nameravamo posebej varovati.« Palača Blenheim iz\n18. stoletja sodi v svetovno kulturno dediščino, v njej pa se je\nrodil tudi nekdanji britanski premier Winston Churchill.\n\nZlato školjko so leta 2016 prvič razstavili v newyorškem muzeju\nGuggenheim, v medijih pa se je znova znašla leto kasneje v povezavi\nz Donaldom Trumpom. Ta si je namreč hotel iz muzeja izposoditi eno\nod van Goghovih umetnin, kurator pa mu je namesto nje ponudil to\nstraniščno školjko. Donald in Melania sta ponudbo zavrnila. Po\ntradiciji si ameriški predsedniški pari ob selitvi v Belo hišo\nlahko izposodijo znane umetnine, s katerimi bi radi olepšali nov\ndom.\n\nwww.dnevnik.si/10430...na-sodisce",
    "author": "murje"
  },
  {
    "ctx": "US Consumers See Electric Cars as the Future. Dealers, Not So Much",
    "ctx_link": "https://www.finance.si/international/us-consumers-see-electric-cars-as-the-future-dealers-not-so-much/a/9015110",
    "upvotes": 0,
    "content": "\nZLATA ŠKOLJKA\n\nZlata školjka kmalu na sodišče?\n\nŠtiri leta po kraji več milijonov vredne 18-karatne zlate\nstraniščne školjke iz rojstne hiše Winstona Churchilla bo primer\nmorebiti dobil prostor tudi na sodišču. Policija je primer predala\ntožilstvu, ki bo spisalo obtožnico ali pa tudi ne.\n\nSredi septembra 2019 je iz Blenheimske palače v Woodstocku v\nZdruženem kraljestvu izginila 18-karatna zlata straniščna školjka.\nPolicija je dolgo tavala v temi, šele po skoraj štirih letih je\ndoločeno dokumentacijo z dokazi poslala tožilstvu. V vseh teh letih\nso aretirali šest moških in eno žensko, a doslej nobenega od njih\nniso obtožili kraje šest milijonov evrov vrednega stranišča. Po\nporočanju britanskih medijev naj bi pri kraji sodelovalo še več\nljudi. Zdaj je odvisno od tožilstva, ali bo spisalo obtožnico in\nproti komu jo bo spisalo.\n\nNeobičajno umetnino z imenom Amerika so ukradli le dva dni po\nodprtju razstave. Tam je bila priključena na komunalne vode in je\nbila funkcionalna umetnina, saj so obiskovalci vanjo lahko opravili\npotrebo. Čas za čepenje na njej je bil omejen na tri minute, da bi\nse izognili dolgim čakalnim vrstam. Tatovi so takrat dodatno škodo\npovzročili tudi na palači, saj jo je poplavilo. Policija ni imela\nkaj veliko sledi, v javnosti je objavila fotografijo avta, s\nkaterim naj bi nepridipravi pobegnili, in ljudi prosila za\ninformacije. Zavarovalnica je ponudila več kot 100.000 evrov\nnagrade. Školjke niso nikoli našli. Vodja preiskave Matthew Barber\nje že pred leti dvomil, da jo sploh kdaj bodo. Vsaj ne v obliki, v\nkakršni so jo ukradli. »Ob taki količini zlata je najverjetneje, da\nga nekdo razkosa na manjše dele in se ga tako lažje znebi,« je\npredlani povedal za BBC. Podobno je ob kraji razmišljal detektiv za\numetnine Charley Hill, ki je bil prepričan, da so školjko stalili,\nzlato pa prodali.\n\nTrump je ni hotel\n\n»Sprva sem mislil, da gre za potegavščino. Kar nekaj časa sem\npotreboval, da sem dojel, da tatovi niso izmaknili kraljevih\ndraguljev, temveč po..kano školjko. Od nekdaj sem imel rad filme s\nprebrisanimi tatvinami, zdaj pa sem se sam znašel v takšni,« je\nkrajo takrat komentiral avtor umetnine, italijanski konceptualni\numetnik Maurizio Cattelano. »Dragi tatovi, če to berete, vas\nprosim, da mi sporočite, kako vam je školjka všeč in kakšen je\nobčutek lulanja po zlatu,« je nagovoril nepridiprave. Zgodba je še\ntoliko bolj nenavadna, ker je samo mesec dni pred odprtjem razstave\nlastnik palače Blenheim Edward Spencer Churchill zatrjeval, kako\ntežko bi bilo umetnino ukrasti. »En razlog so komunalni vodi, drugi\npa, da potencialni tat ne ve, kdo jo je zadnji uporabil in kaj je\njedel. Zato je ne nameravamo posebej varovati.« Palača Blenheim iz\n18. stoletja sodi v svetovno kulturno dediščino, v njej pa se je\nrodil tudi nekdanji britanski premier Winston Churchill.\n\nZlato školjko so leta 2016 prvič razstavili v newyorškem muzeju\nGuggenheim, v medijih pa se je znova znašla leto kasneje v povezavi\nz Donaldom Trumpom. Ta si je namreč hotel iz muzeja izposoditi eno\nod van Goghovih umetnin, kurator pa mu je namesto nje ponudil to\nstraniščno školjko. Donald in Melania sta ponudbo zavrnila. Po\ntradiciji si ameriški predsedniški pari ob selitvi v Belo hišo\nlahko izposodijo znane umetnine, s katerimi bi radi olepšali nov\ndom.\n\nwww.dnevnik.si/10430...na-sodisce",
    "author": "murje"
  }
]