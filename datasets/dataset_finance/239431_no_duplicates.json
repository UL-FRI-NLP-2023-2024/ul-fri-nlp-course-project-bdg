[
    {
        "ctx": "Italijanski prometni minister Salvini bo tožil Avstrijo zaradi omejitev za tovornjake",
        "ctx_link": "https://live.finance.si/italijanski-prometni-minister-salvini-bo-tozil-avstrijo-zaradi-omejitev-za-tovornjake/a/9021263",
        "upvotes": 2,
        "content": "\nIDEAL CONTINUITY & VENETO FRONTE SKINHEADS\n\nV Italiji odmeva »bratski dogovor« med stranko Melonijeve in\nneonacisti\nBeneška veja stranke Bratje Italije se je javno zahvalila skrajnima\nskupinama Ideal Continuity in Veneto Fronte Skinheads.\n\nBeneška veja skrajno desne stranke Bratje Italije premierke Giorgie\nMeloni se je drugim skrajnim desničarskim skupinam zahvalila za\npodporo pri nedavni obeležitvi spomina na fojbe in množičnega\nodhoda Italijanov iz Istre in Dalmacije, poroča italijanska\ntiskovna agencija Ansa.\n\nBeneška veja stranke se je namreč v objavi na družbenem omrežju\nFacebook zahvalila skrajnima skupinama Ideal Continuity in Veneto\nFronte Skinheads za njihovo »sodelovanje in vedno dragoceno\nprisotnost na institucionalnih dogodkih ob državnem\nprazniku«.\n\nOpozicijska levosredinska Demokratska stranka (PD) je danes\nobsodila objavo stranke Bratje Italije. »Gre za očiten znak\nnedvomno bratskega dogovora med borci stranke Giorgie Meloni in\nskrajno skupino z jasno neonacistično, rasistično in antisemitsko\npodlago,« sta dejala Vanessa Camani in Andrea Zanoni iz vrst\nPD.\n\nV Italiji dan spomina na fojbe in eksodus Italijanov iz Istre, Reke\nin Dalmacije obeležujejo 10. februarja v spomin na dan, ko je bila\npodpisana pariška mirovna pogodba. Ob tem se spominjajo predvsem\ndogodkov po drugi svetovni vojni, ko so se morali Italijani na tem\nobmočju odločiti, ali bodo ostali v Jugoslaviji ali bodo zapustili\nsvoje rodne kraje.\n\nwww.delo.si/novice/s...delovanje/\n\nwww.primorski.eu/se/...-CH1548136\n\nRASIZEM & Co.\n\nKdo bo (prvi) zamejski Maignan?\n\nV soboto se je spet zgodilo. Na in ob nogometnem igrišču smo spet\nslišali protislovenske psovke. Tokrat v Miljah, na račun\nnogometašev Sovodenj (proti Muggii 2020) na tekmi 1. amaterske\nlige. Sodnik, kot so dejali predstavniki sovodenjskih belo-modrih,\nnaj ne bi nič slišal oziroma je vse skupaj preslišal. Drugače bi\nbil moral ukrepati, saj v pravilniku nogometne zveze Figc jasno\npiše, da zahteva rasistični izpad disciplinsko obravnavo in hudo\nkazen. Lani se je zgodilo, da je disciplinska komisija kaznovala\nnogometaša, ki je rasistično zmerjal temnopoltega nasprotnika. To\npa je v zapisnik zapisal sodnik in zaradi tega so lahko na zvezi\nodprli postopek za disciplinsko obravnavo.\n\nMorda pa je čas, da tudi sami klubi reagirajo in se ob pojavu\nrasističnih gesel nogometaši enostavno odmaknejo v slačilnico. Prav\ngotovo bi bila taka poteza medijsko bolj odmevna od ignoriranja\ntakih podlih dejanj. Klubi bi resda tvegali, da bi tekmo izgubili\nbrez boja s 3:0 in bi celo morda prejeli denarno kazen. A gesta bi\nzajela širši krog ljudi.\n\nPodobno kot je to storil vratar Milana Mike Maignan pred enim\nmesecem na tekmi proti Udineseju v Vidmu, kjer ga je skupinica\nUdinesejevih »ultrasov« zmerjala in žalila zaradi njegove barve\npolti. Maignan se je po petih minutah vrnil na igrišče, a o tem so\nnato pisali in poročali vsi državni mediji. Treba je biti pogumni.\nNe pa kot noji skrivati glavo v pesek.\n\nwww.primorski.eu/kol...-AE1547637",
        "author": "murje"
    }
]