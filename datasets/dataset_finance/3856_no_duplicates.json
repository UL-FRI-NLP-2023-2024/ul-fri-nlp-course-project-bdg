[
    {
        "ctx": "Luč iz elektrarne Krško",
        "ctx_link": "https://www.finance.si/finance/luc-iz-elektrarne-krsko/a/169135",
        "upvotes": 0,
        "content": "\nVendar nek racionalni pogled na energetske vire, tudi za nas.\nBluzenje s subvencioniranimi vetrolovi, kot ga izvaja Elektro\nPrimorska je že prešlo vse mere dobrega okusa.",
        "author": "vizavi"
    },
    {
        "ctx": "Luč iz elektrarne Krško",
        "ctx_link": "https://www.finance.si/finance/luc-iz-elektrarne-krsko/a/169135",
        "upvotes": 0,
        "content": "\nFinska firma TVO gradi jedrsko elektrarno Olkiluoto 3 in ne\nOlikiluoto 3.",
        "author": "anon-53116"
    },
    {
        "ctx": "Luč iz elektrarne Krško",
        "ctx_link": "https://www.finance.si/finance/luc-iz-elektrarne-krsko/a/169135",
        "upvotes": 0,
        "content": "\nDober prispevek. Subvencioniranje uporabe obnovljivih virov (sonce,\nveter)ter ukrepov racionalne rabe energije in vlaganje v\nraziskovanje vodikove tehnologije, fuzije in drugih obetavnih\ntehnologij pa ne sme in ne more biti alternativa, ampak dopolnitev.\nNove tehnologije namreč zahtevajo desetletja raziskav in\npreizkušanj v praksi, preden postanejo ekonomsko zanimive.\nIzkoriščanje energije vetra in sonca je seveda še zelo omejeno in\nza prihodnjih 50 let ne predstavlja resnega energetskega vira\ngledano globalno. Je pa neizpodbitno dejstvo, da je sončna energija\nzastonj in praktično neomejena in že danes za mnoge nerazvite in\ntežje dostopne predele cenejša alternativa kot izgradnja\nelektričnega omrežja. S subvencijami se po eni strani spodbuaj\nvečja vlaganja v tehnologijo in doseganje ekonomije obsega, po\ndrugi strani pa nagrajuje ohranjanje okolja. Sončna in vetrna\nenergija okolje suma sumarum obremenjujeta izjemno malo, tudi, če\nupoštevamo vso tehnologijo. Razpoložljiva energija sonca je\nogromna, ima pa slabost, da ni stalna in skoncentrirana. Možnosti\nizkoriščanja pa so še ogromne. Jedrska energija iz fizijskih\nreaktorjev je tudi po moje odlična priložnost, ki jo je treba\nizkoristiti, ker ob moderni tehnologiji in primernih ukrepih\nrealtivno malo obremenjuje okolje. Se pa moramo zavedati, da je\ntudi uran na razpolago v omejenih količinah. Več ko bo jedrskih\nelektrarn, dražji bo in hitreje ga bo pričelo primanjkovati. Sicer\npa bi bilo zelo neracionalno vse staviti na enega konja. Največji\nvir energije čez nekaj sto let bo morda Sonce, morda izotopi vodika\nv fuzijskih reaktorjih, morda kaj tretjega, zelo verjetno pa bo\npotrebnih še vedno veliko različnih virov, od katerih bo nekaj\ntakih, o katerih se nam danes niti kaj dosti ne sanja. Vodikovo\ntehnologijo mešati med energetske vire je seveda napaka v\nizhodišču, ker gre za način prenosa na velike razdalje in hranjenja\nenergije, ne pa za primarni vir. Kar trditi, da je nesmiselno\nrazmišljati o velikanskih sončnih elektrarnah v puščavah, o vetrnih\nna morju ali o izkoriščanju valov, tokov bibavice na oceanih, pa je\nspet nespametno. Za take in podobne tehnologije pa bo morda nekoč\nvodik najprimernejši posredni energent, ki bo omogočil skladiščenje\nin prenos energije, v kombinaciji z elektriko. p.s.: Joj, sem se\nrazpisal... :)",
        "author": "kzupanc"
    }
]