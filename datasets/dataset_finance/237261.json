[
  {
    "ctx": "Turisti pridejo predvsem zaradi kulturne dediščine",
    "ctx_link": "https://www.finance.si/finance/turisti-pridejo-predvsem-zaradi-kulturne-dediscine/a/8327724",
    "upvotes": 0,
    "content": "\nZadnja sprememba: murje 19.07.2023 11:19\nBOLNICA FRANJA\n\nSpomenik, ki povezuje, bo ostal!\n\nKmet Janez Peternelj je pred 80 leti zdravniku dr. Viktorju\nVolčjaku pokazal med strma Njivča vklenjeno sotesko Pasice za\nizgradnjo partizanske bolnišnice na osnovi izkušenj stoletne\nvarnosti skritega kraja. Varno zavetje ranjenim različnih\nnarodnosti je nudila do osvoboditve. Mi smo varnost okolja, hlepeč\npo več in hitreje, zapravili v nekaj desetletjih. Franja je še\ntretjič porušena, a bo z obnovo, pospremljeno s solidarnostjo,\nponovno vstala v mesto vrednot.\n\nKer mesto vrednot, iz katerega vsak obiskovalec pride boljši,\npotrebujemo. Ko smo naravo razbesneli do najbolj glasnih alarmov,\nko smo sprti ob rožljanju z državljansko vojno in vdani nemo\nspremljamo pravo vojno pred domačim pragom, ga potrebujemo bolj kot\nkdajkoli po letu 1945. Potrebuje ga Evropa, iz katere v Franjo\nprihaja dobra polovica obiskovalcev in je spomeniku zaradi vsega\ndobrega, kar oznanja, pripela svoj zaščitni znak.\n\nFranjo, mesto vrednot, iz katerega vsak obiskovalec pride boljši,\npotrebujemo. Ker smo naravo razbesneli do najbolj glasnih alarmov,\nga potrebujemo bolj kot kdajkoli.\n\nKer je ujma razdejala dobršen del države in se pod soncem cvre pol\nEvrope, utegne biti nasprotovanj obnovi tokrat več kot v\npreteklosti. Bržčas bomo slišali, kot smo ob prejšnjih ujmah, naj\nkupe lesenih trsk končno pospravimo. In pozabimo?\n\nKamnitemu podoru in ujmi, ki sta v letih 1989 in 2007 uničila\nFranjo, je sledila z množično čezmejno solidarnostjo pospremljena\nobnova oziroma po drugi ujmi rekonstrukcija spomenika. Ker je imel\nupravljalec - Mestni muzej Idrija - zanjo arhivirane in\npripravljene vse načrte. Ne gre dvomiti, da po tretjem besnilu\nnarave, ki je ob Franji uničila še vse dostope v Pasice in dobršen\ndel državne ceste iz Cerknega do Franje, ne bomo spet stopili\nskupaj.\n\nKo je obnova stekla hitro v socialistični državi, je bilo to\npričakovano. Drugič tudi, a z nekaj strahu. Tedanji kulturni\nminister dr. Vasko Simoniti je obnovo obljubil in obljubo držal.\nPrav gotovo jo bo tudi sedanja ministrica dr. Asta Vrečko.\n\nFranja je med drugim spomenik, ki združuje. Tudi to danes krvavo\npotrebujemo. Od vrednot, ki jih predstavlja, pa potrebujemo\nskromnost, s katero bi morda lahko preživeli okoljske lekcije.\nSkromnost potrebuje tudi lastnica Franje - občina Cerkno. Zaradi\npogoltnosti oziroma nekaj cvenka, ki ga prinašajo vstopnine v mesto\nhumanosti, njeni svetniki niso zmogli sprejeti že dvakrat\npripravljenega upravljalskega načrta za Franjo. Potrebuje zaupanje\nin vedenje, da mesto vrednot živi zaradi solidarnosti vseh\nSlovencev, veščega upravljanja muzejskih delavcev in enotne podpore\npolitike. In bo živelo, če se bodo iz tokratne lekcije narave vsi\nskupaj nekaj, pravzaprav veliko, naučili.\n\nprimorske.svet24.si/...e-bo-ostal\n\nMISEL DNEVA\n\nFranjo, mesto vrednot, iz katerega vsak obiskovalec pride boljši,\npotrebujemo. Ker smo naravo razbesneli do najbolj glasnih alarmov,\nga potrebujemo bolj kot kdajkoli.\nSaša Dragoš, novinarka Primorskih novic\nSreda, 19.julija 2023\nprimorske.svet24.si/",
    "author": "murje"
  },
  {
    "ctx": "Turisti pridejo predvsem zaradi kulturne dediščine",
    "ctx_link": "https://www.finance.si/finance/turisti-pridejo-predvsem-zaradi-kulturne-dediscine/a/8327724",
    "upvotes": 0,
    "content": "\nZadnja sprememba: murje 19.07.2023 11:19\nBOLNICA FRANJA\n\nSpomenik, ki povezuje, bo ostal!\n\nKmet Janez Peternelj je pred 80 leti zdravniku dr. Viktorju\nVolčjaku pokazal med strma Njivča vklenjeno sotesko Pasice za\nizgradnjo partizanske bolnišnice na osnovi izkušenj stoletne\nvarnosti skritega kraja. Varno zavetje ranjenim različnih\nnarodnosti je nudila do osvoboditve. Mi smo varnost okolja, hlepeč\npo več in hitreje, zapravili v nekaj desetletjih. Franja je še\ntretjič porušena, a bo z obnovo, pospremljeno s solidarnostjo,\nponovno vstala v mesto vrednot.\n\nKer mesto vrednot, iz katerega vsak obiskovalec pride boljši,\npotrebujemo. Ko smo naravo razbesneli do najbolj glasnih alarmov,\nko smo sprti ob rožljanju z državljansko vojno in vdani nemo\nspremljamo pravo vojno pred domačim pragom, ga potrebujemo bolj kot\nkdajkoli po letu 1945. Potrebuje ga Evropa, iz katere v Franjo\nprihaja dobra polovica obiskovalcev in je spomeniku zaradi vsega\ndobrega, kar oznanja, pripela svoj zaščitni znak.\n\nFranjo, mesto vrednot, iz katerega vsak obiskovalec pride boljši,\npotrebujemo. Ker smo naravo razbesneli do najbolj glasnih alarmov,\nga potrebujemo bolj kot kdajkoli.\n\nKer je ujma razdejala dobršen del države in se pod soncem cvre pol\nEvrope, utegne biti nasprotovanj obnovi tokrat več kot v\npreteklosti. Bržčas bomo slišali, kot smo ob prejšnjih ujmah, naj\nkupe lesenih trsk končno pospravimo. In pozabimo?\n\nKamnitemu podoru in ujmi, ki sta v letih 1989 in 2007 uničila\nFranjo, je sledila z množično čezmejno solidarnostjo pospremljena\nobnova oziroma po drugi ujmi rekonstrukcija spomenika. Ker je imel\nupravljalec - Mestni muzej Idrija - zanjo arhivirane in\npripravljene vse načrte. Ne gre dvomiti, da po tretjem besnilu\nnarave, ki je ob Franji uničila še vse dostope v Pasice in dobršen\ndel državne ceste iz Cerknega do Franje, ne bomo spet stopili\nskupaj.\n\nKo je obnova stekla hitro v socialistični državi, je bilo to\npričakovano. Drugič tudi, a z nekaj strahu. Tedanji kulturni\nminister dr. Vasko Simoniti je obnovo obljubil in obljubo držal.\nPrav gotovo jo bo tudi sedanja ministrica dr. Asta Vrečko.\n\nFranja je med drugim spomenik, ki združuje. Tudi to danes krvavo\npotrebujemo. Od vrednot, ki jih predstavlja, pa potrebujemo\nskromnost, s katero bi morda lahko preživeli okoljske lekcije.\nSkromnost potrebuje tudi lastnica Franje - občina Cerkno. Zaradi\npogoltnosti oziroma nekaj cvenka, ki ga prinašajo vstopnine v mesto\nhumanosti, njeni svetniki niso zmogli sprejeti že dvakrat\npripravljenega upravljalskega načrta za Franjo. Potrebuje zaupanje\nin vedenje, da mesto vrednot živi zaradi solidarnosti vseh\nSlovencev, veščega upravljanja muzejskih delavcev in enotne podpore\npolitike. In bo živelo, če se bodo iz tokratne lekcije narave vsi\nskupaj nekaj, pravzaprav veliko, naučili.\n\nprimorske.svet24.si/...e-bo-ostal\n\nMISEL DNEVA\n\nFranjo, mesto vrednot, iz katerega vsak obiskovalec pride boljši,\npotrebujemo. Ker smo naravo razbesneli do najbolj glasnih alarmov,\nga potrebujemo bolj kot kdajkoli.\nSaša Dragoš, novinarka Primorskih novic\nSreda, 19.julija 2023\nprimorske.svet24.si/",
    "author": "murje"
  }
]