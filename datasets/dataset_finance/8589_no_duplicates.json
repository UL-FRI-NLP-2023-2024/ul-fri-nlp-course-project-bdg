[
    {
        "ctx": "Ringelšpil Boruta Pahorja za desne direktorje",
        "ctx_link": "https://www.finance.si/finance/ringelspil-boruta-pahorja-za-desne-direktorje/a/179698",
        "upvotes": 0,
        "content": "\nZadnja sprememba: anon-4731 12.04.2007 23:16\n\"Zvestoba: Matjaž Kovačič: Ne razmišljam o včlanitvi v SD \"Ne,\nnikakor ne razmišljam o včlanitvi v SD, od kod vam te ideje,\" se je\nzačudil Matjaž Kovačič, predsednik uprave NKBM, ob našem vprašanju,\nali morda razmišlja o vstopu v stranko Boruta Pahorja. Vprašali smo\nga zato, ker se je po zmagi Janeza Janše na minulih parlamentarnih\nvolitvah želel včlaniti v SDS, zdaj pa zvezde kažejo dobro\nPahorjevi SD. Naj spomnimo, v začetku minulega leta je glavni odbor\nSDS zavrnil Kovačičevo prošnjo za članstvo in jo ocenil kot\noportunistično. Kovačič je sicer v upravo, sprva kot član, druge\nnajvečje banke prišel s podporo SLS, v času vladavine LDS pa je\nsimpatiziral s takratno prvo vladno stranko. Dodajmo, da je\nnadzorni svet NKBM na torkovi večerni izredni seji imenoval dva\nnova člana uprave - Andreja Plosa iz NKBM, strokovnjaka za\nupravljanje rizikov, in Ivana Hajnška iz družbe MCLine, zasebnega\npodjetja s področja IT. Zanj je slišati, da mu v upravo NKBM ne bo\nuspelo priti, saj nima izkušenj z delom v banki, prav tako ne\nzadostnih vodstvenih izkušenj za pridobitev licence Banke\nSlovenije. Su. K. Teorija, da nič ni narobe s tem, če država\nimenuje za direktorje podjetij v državni lasti tiste, ki jim zaupa;\noziroma, da ni nič narobe s tem, da ob zamenjavi vlade vlada\nzamenja direktorje podjetij v državni lasti - ima na področju\nbančništva omejeno veljavo. Banke niso kmetijske zadruge, po\nkaterih politika lahko izvaja svoje kadrovske vaje brez večje škode\nza poslovanje. Odgovornost banke je mnogo večja od odgovornosti\nkmetijske zadruge. Če se politika tega zaveda, je to dobro. Če se\npolitika tega ne zaveda, je slabo. Kadrovske menjave v vodstvih\nbank imajo, tako pri nas kot sicer v svetu, lahko pomembne\nnegativne posledice za poslovne procese. Samo operativno poslovanje\ns samim dejstvom zamenjave uprave še ni nujno ogroženo, prav gotovo\npa je ogrožena njena strategija, za katero je predvsem odgovorna\nuprava banke. Prav zato pametna politika ne dela carskih rezov v\nvodenje bank, ki jih obvladuje. Sedanja vlada se na področju\nbančništva obnaša presenetljivo racionalno, nasprotno kot v\nnekaterih podjetjih realnega sektorja, kjer je neposredno ali\nposredno izvedla nekaj, po mojem mnenju, ne nujno potrebnih\nkadrovskih zamenjav. Tako na primeru Nove LB, kot tudi doslej na\nprimeru Nove KBM, je ravnala sedanja vlada racionalno, premišljeno\nin zrelo, pravzaprav kar zgledno. Niti v LB niti v KBM ni zamenjala\npredsednika uprave, pri dopolnjevanju uprav pa je ravnala tudi\npovsem strokovno ( seveda so odločali nadzorni sveti bank ), brez\npripomb in z izbirami, ki so lahko za zgled tudi kakšni vladi iz\npreteklosti. Konkretno, v Upravo Nove KBM je bil imenovan bančni\nstrokovnjak, ki imenovanje zasluži ( drugi imenovani itak nikoli ne\nbo dobil licence s strani Banke Slovenije - a to je že drug problem\n). Če bi podobno zrel odnos, kot ga kaže do bančnega sektorja v\ndržavniu lasti, sedanja vlada pokazala tudi na področju\n\"privatizacije\" bank, bi si zaslužila skoraj dobro oceno v celoti.\nVendar na tem področju ne poteka vse gladko, vse bolj spominja na\nnamerno zavlačevanje teh procesov, ki je bilo značilno za vse\nprejšnje vlade. Obe državni banki potrebujeta močnega strateškega\npartnerja, morda prevladujočega lastnika, ki bo bankama omogočil\npreživetje v vse močnejši borbi za obstanek na odprtem finančnem\ntrgu, za razvoj pa nujno potrebno dokapitalizacijo, s pomočjo\nkatere bi vsaj delno ublažili napake iz preteklosti, ko smo zaradi\nzapečkarstva izgubili skoraj vse trge bivše skupne domovine.",
        "author": "anon-4731"
    },
    {
        "ctx": "Ringelšpil Boruta Pahorja za desne direktorje",
        "ctx_link": "https://www.finance.si/finance/ringelspil-boruta-pahorja-za-desne-direktorje/a/179698",
        "upvotes": 0,
        "content": "\nČe prav razumem, ti je po defaultu uspelo nesrečno združiti del\nčlanka Suzane Kos s svojim komentarjem?\nKomentiram tvoj komentar.\nPopolnoma se strinjam z večino tvojih opažanj, posebej s tistimi,\nki se tičejo \"privatizacije\" obeh državnih bank. Čimprej ju je\ntreba na katerikoli način \"osvoboditi\" državnega lastništva, ki\novira njun razvoj.\nŠe posebej to velja za Novo KBM, ki bi z največjim lastnikom\nne-državo dobila oporo za strateški razvoj. Idealno bi bilo, če bi\nbil ta ne-država takšne vrste strateški partner, ki bi bil\npripravljen banko dokapitalizirati in s tem usposobiti, da ujame še\nzadnje vagone vlaka za Balkan z nakupom nekaj primernih bank, ki bi\nji dale temelj za lokalne aktivnosti.\nTudi jaz sem skoraj prepričan, da se tudi sedanja vlada tega vedno\nbolj zaveda. In zato ravna, hote ali nehote, racionalno pri\nimenovanju novih članov uprav ob sinergični konstelaciji s sedanjo\nupravo - mislim, da je pot, po kateri vodi postopke sedanja vlada\nmorda celo dobra: samo da bo končni cilj razvoj, ne pa\nstagnacija.\nSeveda bi bila med strateškimi lastniki lahko tudi kakšna zelo\nslaba možnost - kot zelo slabo na primer vidim Citybank, ki bi\nbanko demolirala v dveh letih, podobno, kot je že storila pri\nsvojih nakupih v Aziji.",
        "author": "anon-110803"
    },
    {
        "ctx": "Ringelšpil Boruta Pahorja za desne direktorje",
        "ctx_link": "https://www.finance.si/finance/ringelspil-boruta-pahorja-za-desne-direktorje/a/179698",
        "upvotes": 0,
        "content": "\n\nbenbenben je\nnapisal(a):\nČe prav razumem, ti je po defaultu uspelo nesrečno združiti del\nčlanka Suzane Kos s svojim komentarjem?\nKomentiram tvoj komentar.\nPopolnoma se strinjam z večino tvojih opažanj, posebej s tistimi,\nki se tičejo \"privatizacije\" obeh državnih bank. Čimprej ju je\ntreba na katerikoli način \"osvoboditi\" državnega lastništva, ki\novira njun razvoj.\nŠe posebej to velja za Novo KBM, ki bi z največjim\nlastnikom ne-državo dobila oporo za strateški razvoj. Idealno bi\nbilo, če bi bil ta ne-država takšne vrste strateški partner, ki bi\nbil pripravljen banko dokapitalizirati in s tem usposobiti, da\nujame še zadnje vagone vlaka za Balkan z nakupom nekaj primernih\nbank, ki bi ji dale temelj za lokalne aktivnosti.\nTudi jaz sem skoraj prepričan, da se tudi sedanja vlada tega vedno\nbolj zaveda. In zato ravna, hote ali nehote, racionalno pri\nimenovanju novih članov uprav ob sinergični konstelaciji s sedanjo\nupravo - mislim, da je pot, po kateri vodi postopke sedanja vlada\nmorda celo dobra: samo da bo končni cilj razvoj, ne pa\nstagnacija.\nSeveda bi bila med strateškimi lastniki lahko tudi kakšna zelo\nslaba možnost - kot zelo slabo na primer vidim Citybank, ki bi\nbanko demolirala v dveh letih, podobno, kot je že storila pri\nsvojih nakupih v Aziji.\nSe strinjam, da je bistvo stvari prav v temu. Banko prodati\nstrateškemu lastniku, ki jo razvojno usposobi. Vse drugo je megla\nin dim.",
        "author": "anon-118377"
    }
]