[
  {
    "ctx": "Ozempic: novi sveti gral na tehtnici",
    "ctx_link": "https://www.finance.si/manager/ozempic-novi-sveti-gral-na-tehtnici/a/9020899",
    "upvotes": 0,
    "content": "\nDebelost je lahko stvar bolezni ali odvisnosti. Če nanjo vpliva\nodvisnost (od hranjenja, z dobro ali slabo prehrano, a kalorije so\npomembne), potem se to rešuje kot pri vsaki odvisnosti, ki jo\npoznamo: precej je v glavi oz. vztrajanj na vzdržnosti in zadostnem\ngibanju oz. fizičnem naporu.\nSicer se je pa pri tistih, ki imajo bolezensko pogojevano debelost,\nizkazalo kot zadnje upanje operacija in zmanjšanje želodca... ter\nseveda postopno fizično obremenjevanje telesa. Tu se išče\nravnotežje.\nOzempic - če drugače ne gre - pa je potrebno jemati, po moje, nekje\ndo 6 mesecev, da ne povzroča trajnih neravnovesij v telesu. Prej\nali slej pa se je treba vrniti k vzdržnosti (glava) in ustreznemu\nfizičnemu naporu.",
    "author": "FIN-379669"
  },
  {
    "ctx": "Ozempic: novi sveti gral na tehtnici",
    "ctx_link": "https://www.finance.si/manager/ozempic-novi-sveti-gral-na-tehtnici/a/9020899",
    "upvotes": 1,
    "content": "\nZadnja sprememba: murje 09.02.2024 10:06\nPREHRANSKA DOPOLNILA\n\nV Sloveniji žal obstaja samo Pravilnik o prehranskih dopolnilih iz\nleta 2013, še vedno pa ni sprejetega Zakona, kar samo po sebi\nponuja delovanje v \"sivih conah\", seveda na škodo\npotrošnika...\nwww.pisrs.si/Pis.web...=PRAV11675\n\n\nNUTRIVIGILANCA\n\nOdgovori na pogosta vprašanja glede varnega uživanja prehranskih\ndopolnil\n\nZanima me, ali so prehranska dopolnila res koristna?\n»Prehranska dopolnila so živila, katerih namen je dopolnjevati\nobičajno prehrano. So koncentrirani viri posameznih ali\nkombiniranih hranil ali drugih snovi s hranilnim ali fiziološkim\nučinkom, ki se dajejo v promet v obliki kapsul, pastil, tablet in\ndrugih podobnih oblikah, v vrečkah s praškom, v ampulah s tekočino,\nv kapalnih stekleničkah in v drugih podobnih oblikah s tekočino ali\npraškom, ki so oblikovane tako, da se jih lahko uživa v odmerjenih\nmajhnih količinskih enotah.« je navedba iz Pravilnika o prehranskih\ndopolnilih. Prehranska dopolnila so lahko koristna v primerih\nobčasnega pomanjkanja posameznih hranil (npr. v zimskem času).\nPrehranska dopolnila ne morejo nadomestiti uživanja uravnotežene\nprehrane z zadosti sadja in zelenjave, kjer so hranila v najbolj\nprimernem razmerju. Če se potrošniki odločajo za uživanje, naj bo\nto krajši čas, po potrebi. Prehranska dopolnila so namenjena zdravi\npopulaciji, bolj odraslim kot otrokom.\n\nKdaj lahko škodijo?\nPrehranska dopolnila so koncentrirana oblika npr. vitaminov,\nmineralov, pa tudi aminokislin, maščobnih kislin, vlaknin, rastlin\nin rastlinskih izvlečkov. Varnost prehranskega dopolnila pomeni, da\nproizvod ne vsebuje snovi, ki bi lahko škodljivo vplivala na\nzdravje ljudi ob dnevnem odmerku. V zadnjem času opažamo velik\nporast prehranskih dopolnil na trgu. Med njimi so tudi taka, ki\nvsebujejo sestavine, ki imajo lahko farmakološki, to pomeni\nzdravilni učinek na človeka, pa tudi snovi, ki so nedovoljene za\nuporabo v živilih. Poleg tega so zaradi zakonodaje, ki še ni povsem\ndorečena, oglaševana z različnimi zdravstvenimi trditvami, ki ne\ntemeljijo na znanstveni osnovi in zavajajo potrošnika.\n\nKakšni so priporočljivi odmerki?\nPriporočljivi odmerek mora biti naveden na deklaraciji izdelka in\npriporočljivega odmerka se ne sme prekoračiti. Res pa je, da so\npotrebe po vnosu znane le za vitamine in minerale, za ostale\nsestavine so priporočljivi dnevni odmerki postavljeni na različnih\nosnovah, v skrajnem primeru tudi le na podlagi vsebnosti v kapsuli\nali tableti.\n\nNa kaj morajo ljudje, ki se odločijo za jemanje prehranskih\ndopolnil, paziti?\nPredvsem odsvetujemo nakup prehranskih dopolnil preko spleta.\nPotrošniki naj preberejo deklaracijo s sestavinami. Če jim\nsestavine niso poznane oz. imajo zapletena kemijska in botanična\nimena, naj prehranskega dopolnila brez predhodnega posveta ne\nuživajo. Prehranska dopolnila ne morejo biti nadomestilo za\nuravnoteženo in pestro prehrano. Prehranska dopolnila ne\nzdravijo!\n\nAli so razlike med prehranskimi dopolnili in zdravili?\nPrehranska dopolnila so glede oblike in sestave pogosto na meji med\nživili in zdravili, zato jih ljudje pogosto zamenjujejo z zdravili\nbrez recepta. So v podobnih embalažah, v podobnih farmacevtskih\noblikah in tudi prodajajo se na podobnih mestih npr. v lekarnah.\nVendar je na podlagi zakonodaje na prehranskem dopolnilu jasno\noznačeno, da gre za prehransko dopolnilo in kar je najbolj\nbistveno, prehranska dopolnila niso namenjena zdravljenju, pač pa\ndopolnjevanju prehrane.\n\nZanima me, ali imajo prehranska dopolnila in super živila kakšne\ncertifikate kakovosti?\nTo je vprašanje, na katerega mora odgovoriti proizvajalec oziroma\nprodajalec ali dobavitelj. Če ste potrošnik ali pa te izdelke\nuporabljate za svoje stranke, je vaša pravica in v zadnjem primeru\ncelo dolžnost, da ste seznanjeni s kakovostjo in varnostjo\nproizvodov.\n\nKako lahko ugotovim, kakšne imajo določene rastline stranske\nučinke, saj pravijo, da se uporabljajo več tisoč let npr.\najurvedski izdelki?\nPrav zaradi ajurvedskih pripravkov, ki so pogosto vsebovali težke\nkovine v višjih koncentracijah, je v EU vzpostavljen nadzor nad\nprehranskimi dopolnili glede težkih kovin. Zato velja previdnost\nglede nakupa takih izdelkov. Pogosto naletimo na poenostavljena\npojasnila prodajalcev prehranskih dopolnil in posebnih živil, da se\nnekatere rastline ali celo njihovi izvlečki tradicionalno\nuporabljajo v drugih kulturah že tisočletja. To seveda ni pogoj, da\nbi jih brez presoje uvrstili med varne izdelke. Živila, torej tudi\nprehranska dopolnila, ne zdravijo in jih ne uporabljamo v zdravilne\nnamene!\n\nAli so izdelki, ki jih uživamo zjutraj v obliki že pripravljenih\n»shakeov« priporočljivi tudi za otroke?\nPo našem mnenju je za otroke bolj primerna običajna uravnotežena\nprehrana in ne visoko predelana hranila v obliki \"shake\"-ov. Za\nzdrave prehranske navade otrok, ki se bodo prenesle tudi v odraslo\ndobo, je pomembno, da si skupaj z njimi vzamete čas za obroke,\nokušate raznovrstne jedi, pomembno za zdravo prebavo pa je tudi\ngrizenje in mletje hrane v ustih.\n\nZanima me,ali je prodaja in uporaba koloidnega srebra\nprepovedana?\nProdaja koloidnega srebra kot prehranskega dopolnila (živila) ni\ndovoljena v EU, prav tako ni dovoljena prodaja koloidnega srebra\nkot zdravila za oralno uporabo (zaužitje).\n\nKje lahko preverim ustreznost in varnost prehranskih\ndopolnil?\nČe nameravate tržiti prehranska dopolnila v Sloveniji, potem se\ninformirajte o svojih obveznostih, skladno z veljavno živilsko\nzakonodajo, na spletnih straneh Ministrstva za zdravje: \nwww.mz.gov.si/si/del...dopolnila/ .\nČe ste kupec in uporabnik prehranskih dopolnil in vas zanima\nnjihova ustreznost in varnost, je prva možnost, da se obrnete na\nprodajalca oziroma dobavitelja vašega prehranskega dopolnila\n(podatek je obvezen na ovojnini) in njega povprašate po analiznih\nrezultatih in zagotovilih za varnosti in ustreznost. To je pravica\npotrošnikov, ki jo premalokrat uporabljamo.\nAnaliza prehranskega laboratorija, s strani potrošnika, v\nlaboratoriju, kot je npr. Nacionalni laboratorij za zdravje, okolje\nin hrano (info@nlzoh.si), je sicer tudi možna, vendar bolj skrajna\nizbira.\nStrokovnjaki v laboratoriju vam bodo na podlagi sestave\nprehranskega dopolnila pred analizo svetovali nabor analiznih\nparametrov oziroma presodili, če je analiza sploh izvedljiva ali\npotrebna.\nKadar kot potrošnik dvomite v ustreznost ali varnost prehranskega\ndopolnila, lahko vložite utemeljeno prijavo na Zdravstveni\ninšpektorat RS (www.zi.gov.si/si/sto...javnosti/)\n\nČe se vam je ob uživanju prehranskih dopolnil zgodil neželeni\ndogodek ali ste izkusili neželene učinke (npr. slabost, bruhanje,\nrdečica, alergija) obiščite svojega zdravnika, prosimo pa, da\nizpolnite tudi naše poročilo. S tem, boste morda lahko preprečili\npodobno izkušnjo pri drugih uporabnikih in pripomogli k hitremu\nobveščanju. Poročilo je dosegljivo na naslednji povezavi: www.1ka.si/a/76173\n\nAli je področje prehranskih dopolnil urejeno na ravni Evropske\nunije?\nPodročje prehranskih dopolnil v EU ni harmonizirano in se ureja\npreko direktiv in nacionalnih predpisov. V Sloveniji velja\nPravilnik o prehranskih dopolnilih (Ur. l. RS, št. 66/2013), ki\npovzema Direktivo evropskega parlamenta in Sveta o prehranskih\ndopolnilih, št. 2002/46/EC (z vsemi spremembami).\n\nKatere sestavine so dovoljene v prehranskih dopolnilih?\nVitamini in minerali ter njihove kemijske oblike dovoljene v\nprehranskih dopolnilih so navedene v aneksih Direktive 2002/46/EC.\nDrugi vitamini in minerali se lahko dodajo naknadno po opravljeni\noceni varnosti izvedene s strani Evropske agencije za varnost hrane\n(EFSA).\nNajvišje količine vitaminov in mineralov v prehranskih dopolnilih v\ndirektivi niso določene. Da bi zagotovili, da so prehranska\ndopolnila varna za porabo, mora proizvajalec upoštevati količine\ndoločene z znanstveno oceno tveganja, in podatke o vnosu vitaminov\nin mineralov iz drugih živil, hkrati pa upoštevati, kakšna je za\nustrezen vnos vitaminov in mineralov za povprečno zdravo\nosebo.\n\nKaj mora biti navedeno na prehranskem dopolnilu?\nPoleg podatkov, ki so navedeni v Uredbi 1169/2011 o zagotavljanju\ninformacij o živilih potrošnikom, ki velja na splošno za vsa živila\nna trgu, mora biti pri prehranskih dopolnilih navedeno še:\n* imena vrste vitaminov in mineralov ali snovi, ki so značilne za\nprehransko dopolnilo ali podatek o naravi hranil ali snovi;\n* priporočeno dnevno količino oziroma odmerek prehranskega\ndopolnila;\n* opozorilo: “Priporočene dnevne količine oziroma odmerka se ne sme\nprekoračiti.“;\n* navedbo: “Prehransko dopolnilo ni nadomestilo za uravnoteženo in\nraznovrstno prehrano“;\n* opozorilo: “Shranjevati nedosegljivo otrokom!“.\nPrehranska dopolnila so lahko v prodaji le v predpakirani obliki in\nmorajo biti ustrezno označena kot »Prehransko dopolnilo«.\nPo zakonodaji označevanje, predstavljanje in oglaševanje\nprehranskih dopolnil\n* ne sme pripisovati lastnosti preprečevanja, zdravljenja ali\nozdravljenja bolezni pri ljudeh.\n* ne sme vključevati nobenih navedb, ki bi navajale ali namigovale,\nda z uravnoteženo in pestro prehrano na splošno ni mogoč vnos\nustreznih količin hranil.\n* mora biti v skladu s predpisi, ki urejajo splošno označevanje\nživil oziroma predpisi, ki urejajo zagotavljanje informacij o\nživilih potrošniku ter prehranske in zdravstvene trditve na\nživilih.\nNa označbi je treba navesti količino hranilnih snovi s hranilnim\nali fiziološkim učinkom, ki so prisotne v izdelku. Navedene mora\nbiti količina teh snovi, ter količina v priporočenem odmerku\nprehranskega dopolnila. Podatke o vitaminih in mineralih je treba\nnavesti tudi kot odstotek referenčnih vrednosti vnosa, navedenih v\ndelu A Priloge XIII k Uredbi (EU) št. 1169/2011.\nVse prehranske ali zdravstvene trditve o prehranskih dopolnilih\nmorajo biti navedene v skladu z Uredbo (ES) št. 1924/2006 o\nprehranskih in zdravstvenih trditvah na živilih.\nVse dovoljene prehranske in zdravstvene trditve so navedene v\nseznamu dovoljenih prehranskih in zdravstvenih trditvah na\nživilih.\nNeodobrene zdravstvene trditve, ki niso vključene v seznam, se ne\nsmejo uporabljati., razen tako imenovane \"zdravstvene trditve na\nčakanju\", ki so še vedno v postopku ocenjevanja na EFSA. Zanje\nizjemoma velja prehodno obdobje tudi po 14. decembru 2012, na\nodgovornost nosilca živilske dejavnosti in če razpolagajo z\nznanstvenimi utemeljitvami za zatrjevani učinek. Seznam tovrstnih\nzdravstvenih trditev bo objavljen na spletni strani Evropske\nkomisije.\nAli so izdelki, ki jih naročim preko spleta iz ZDA in so označeni\nkot »food supplement« tudi prehranska dopolnila?\nZakonodaja na področju ZDA je glede prehranskih dopolnil drugačna\nkot v EU, zato izdelek, po poreklu iz ZDA, označen kot »food\nsupplement« ne ustreza nujno zakonodaji EU. Pogosto so v takih\nizdelkih prisotne sestavine, ki so v EU sestavine zdravil npr.\nopazili smo, da so v izdelkih pogosto uporabljeni aditivi, ki v EU\nniso dovoljeni za uporabo v živilih, pač pa v zdravilih.\nSpremljajte sporočila nutrivigilance!\nnijz.si/moje-okolje/...vigilanca/\n\npretehtajte.si/oznak...vigilanca/\n\nwww.gov.si/teme/preh...dopolnila/\n\n\nwww.prehrana.si/clan...h-dogodkih",
    "author": "murje"
  },
  {
    "ctx": "Ozempic: novi sveti gral na tehtnici",
    "ctx_link": "https://www.finance.si/manager/ozempic-novi-sveti-gral-na-tehtnici/a/9020899",
    "upvotes": 0,
    "content": "\nDebelost je lahko stvar bolezni ali odvisnosti. Če nanjo vpliva\nodvisnost (od hranjenja, z dobro ali slabo prehrano, a kalorije so\npomembne), potem se to rešuje kot pri vsaki odvisnosti, ki jo\npoznamo: precej je v glavi oz. vztrajanj na vzdržnosti in zadostnem\ngibanju oz. fizičnem naporu.\nSicer se je pa pri tistih, ki imajo bolezensko pogojevano debelost,\nizkazalo kot zadnje upanje operacija in zmanjšanje želodca... ter\nseveda postopno fizično obremenjevanje telesa. Tu se išče\nravnotežje.\nOzempic - če drugače ne gre - pa je potrebno jemati, po moje, nekje\ndo 6 mesecev, da ne povzroča trajnih neravnovesij v telesu. Prej\nali slej pa se je treba vrniti k vzdržnosti (glava) in ustreznemu\nfizičnemu naporu.",
    "author": "FIN-379669"
  },
  {
    "ctx": "Ozempic: novi sveti gral na tehtnici",
    "ctx_link": "https://www.finance.si/manager/ozempic-novi-sveti-gral-na-tehtnici/a/9020899",
    "upvotes": 1,
    "content": "\nZadnja sprememba: murje 09.02.2024 10:06\nPREHRANSKA DOPOLNILA\n\nV Sloveniji žal obstaja samo Pravilnik o prehranskih dopolnilih iz\nleta 2013, še vedno pa ni sprejetega Zakona, kar samo po sebi\nponuja delovanje v \"sivih conah\", seveda na škodo\npotrošnika...\nwww.pisrs.si/Pis.web...=PRAV11675\n\n\nNUTRIVIGILANCA\n\nOdgovori na pogosta vprašanja glede varnega uživanja prehranskih\ndopolnil\n\nZanima me, ali so prehranska dopolnila res koristna?\n»Prehranska dopolnila so živila, katerih namen je dopolnjevati\nobičajno prehrano. So koncentrirani viri posameznih ali\nkombiniranih hranil ali drugih snovi s hranilnim ali fiziološkim\nučinkom, ki se dajejo v promet v obliki kapsul, pastil, tablet in\ndrugih podobnih oblikah, v vrečkah s praškom, v ampulah s tekočino,\nv kapalnih stekleničkah in v drugih podobnih oblikah s tekočino ali\npraškom, ki so oblikovane tako, da se jih lahko uživa v odmerjenih\nmajhnih količinskih enotah.« je navedba iz Pravilnika o prehranskih\ndopolnilih. Prehranska dopolnila so lahko koristna v primerih\nobčasnega pomanjkanja posameznih hranil (npr. v zimskem času).\nPrehranska dopolnila ne morejo nadomestiti uživanja uravnotežene\nprehrane z zadosti sadja in zelenjave, kjer so hranila v najbolj\nprimernem razmerju. Če se potrošniki odločajo za uživanje, naj bo\nto krajši čas, po potrebi. Prehranska dopolnila so namenjena zdravi\npopulaciji, bolj odraslim kot otrokom.\n\nKdaj lahko škodijo?\nPrehranska dopolnila so koncentrirana oblika npr. vitaminov,\nmineralov, pa tudi aminokislin, maščobnih kislin, vlaknin, rastlin\nin rastlinskih izvlečkov. Varnost prehranskega dopolnila pomeni, da\nproizvod ne vsebuje snovi, ki bi lahko škodljivo vplivala na\nzdravje ljudi ob dnevnem odmerku. V zadnjem času opažamo velik\nporast prehranskih dopolnil na trgu. Med njimi so tudi taka, ki\nvsebujejo sestavine, ki imajo lahko farmakološki, to pomeni\nzdravilni učinek na človeka, pa tudi snovi, ki so nedovoljene za\nuporabo v živilih. Poleg tega so zaradi zakonodaje, ki še ni povsem\ndorečena, oglaševana z različnimi zdravstvenimi trditvami, ki ne\ntemeljijo na znanstveni osnovi in zavajajo potrošnika.\n\nKakšni so priporočljivi odmerki?\nPriporočljivi odmerek mora biti naveden na deklaraciji izdelka in\npriporočljivega odmerka se ne sme prekoračiti. Res pa je, da so\npotrebe po vnosu znane le za vitamine in minerale, za ostale\nsestavine so priporočljivi dnevni odmerki postavljeni na različnih\nosnovah, v skrajnem primeru tudi le na podlagi vsebnosti v kapsuli\nali tableti.\n\nNa kaj morajo ljudje, ki se odločijo za jemanje prehranskih\ndopolnil, paziti?\nPredvsem odsvetujemo nakup prehranskih dopolnil preko spleta.\nPotrošniki naj preberejo deklaracijo s sestavinami. Če jim\nsestavine niso poznane oz. imajo zapletena kemijska in botanična\nimena, naj prehranskega dopolnila brez predhodnega posveta ne\nuživajo. Prehranska dopolnila ne morejo biti nadomestilo za\nuravnoteženo in pestro prehrano. Prehranska dopolnila ne\nzdravijo!\n\nAli so razlike med prehranskimi dopolnili in zdravili?\nPrehranska dopolnila so glede oblike in sestave pogosto na meji med\nživili in zdravili, zato jih ljudje pogosto zamenjujejo z zdravili\nbrez recepta. So v podobnih embalažah, v podobnih farmacevtskih\noblikah in tudi prodajajo se na podobnih mestih npr. v lekarnah.\nVendar je na podlagi zakonodaje na prehranskem dopolnilu jasno\noznačeno, da gre za prehransko dopolnilo in kar je najbolj\nbistveno, prehranska dopolnila niso namenjena zdravljenju, pač pa\ndopolnjevanju prehrane.\n\nZanima me, ali imajo prehranska dopolnila in super živila kakšne\ncertifikate kakovosti?\nTo je vprašanje, na katerega mora odgovoriti proizvajalec oziroma\nprodajalec ali dobavitelj. Če ste potrošnik ali pa te izdelke\nuporabljate za svoje stranke, je vaša pravica in v zadnjem primeru\ncelo dolžnost, da ste seznanjeni s kakovostjo in varnostjo\nproizvodov.\n\nKako lahko ugotovim, kakšne imajo določene rastline stranske\nučinke, saj pravijo, da se uporabljajo več tisoč let npr.\najurvedski izdelki?\nPrav zaradi ajurvedskih pripravkov, ki so pogosto vsebovali težke\nkovine v višjih koncentracijah, je v EU vzpostavljen nadzor nad\nprehranskimi dopolnili glede težkih kovin. Zato velja previdnost\nglede nakupa takih izdelkov. Pogosto naletimo na poenostavljena\npojasnila prodajalcev prehranskih dopolnil in posebnih živil, da se\nnekatere rastline ali celo njihovi izvlečki tradicionalno\nuporabljajo v drugih kulturah že tisočletja. To seveda ni pogoj, da\nbi jih brez presoje uvrstili med varne izdelke. Živila, torej tudi\nprehranska dopolnila, ne zdravijo in jih ne uporabljamo v zdravilne\nnamene!\n\nAli so izdelki, ki jih uživamo zjutraj v obliki že pripravljenih\n»shakeov« priporočljivi tudi za otroke?\nPo našem mnenju je za otroke bolj primerna običajna uravnotežena\nprehrana in ne visoko predelana hranila v obliki \"shake\"-ov. Za\nzdrave prehranske navade otrok, ki se bodo prenesle tudi v odraslo\ndobo, je pomembno, da si skupaj z njimi vzamete čas za obroke,\nokušate raznovrstne jedi, pomembno za zdravo prebavo pa je tudi\ngrizenje in mletje hrane v ustih.\n\nZanima me,ali je prodaja in uporaba koloidnega srebra\nprepovedana?\nProdaja koloidnega srebra kot prehranskega dopolnila (živila) ni\ndovoljena v EU, prav tako ni dovoljena prodaja koloidnega srebra\nkot zdravila za oralno uporabo (zaužitje).\n\nKje lahko preverim ustreznost in varnost prehranskih\ndopolnil?\nČe nameravate tržiti prehranska dopolnila v Sloveniji, potem se\ninformirajte o svojih obveznostih, skladno z veljavno živilsko\nzakonodajo, na spletnih straneh Ministrstva za zdravje: \nwww.mz.gov.si/si/del...dopolnila/ .\nČe ste kupec in uporabnik prehranskih dopolnil in vas zanima\nnjihova ustreznost in varnost, je prva možnost, da se obrnete na\nprodajalca oziroma dobavitelja vašega prehranskega dopolnila\n(podatek je obvezen na ovojnini) in njega povprašate po analiznih\nrezultatih in zagotovilih za varnosti in ustreznost. To je pravica\npotrošnikov, ki jo premalokrat uporabljamo.\nAnaliza prehranskega laboratorija, s strani potrošnika, v\nlaboratoriju, kot je npr. Nacionalni laboratorij za zdravje, okolje\nin hrano (info@nlzoh.si), je sicer tudi možna, vendar bolj skrajna\nizbira.\nStrokovnjaki v laboratoriju vam bodo na podlagi sestave\nprehranskega dopolnila pred analizo svetovali nabor analiznih\nparametrov oziroma presodili, če je analiza sploh izvedljiva ali\npotrebna.\nKadar kot potrošnik dvomite v ustreznost ali varnost prehranskega\ndopolnila, lahko vložite utemeljeno prijavo na Zdravstveni\ninšpektorat RS (www.zi.gov.si/si/sto...javnosti/)\n\nČe se vam je ob uživanju prehranskih dopolnil zgodil neželeni\ndogodek ali ste izkusili neželene učinke (npr. slabost, bruhanje,\nrdečica, alergija) obiščite svojega zdravnika, prosimo pa, da\nizpolnite tudi naše poročilo. S tem, boste morda lahko preprečili\npodobno izkušnjo pri drugih uporabnikih in pripomogli k hitremu\nobveščanju. Poročilo je dosegljivo na naslednji povezavi: www.1ka.si/a/76173\n\nAli je področje prehranskih dopolnil urejeno na ravni Evropske\nunije?\nPodročje prehranskih dopolnil v EU ni harmonizirano in se ureja\npreko direktiv in nacionalnih predpisov. V Sloveniji velja\nPravilnik o prehranskih dopolnilih (Ur. l. RS, št. 66/2013), ki\npovzema Direktivo evropskega parlamenta in Sveta o prehranskih\ndopolnilih, št. 2002/46/EC (z vsemi spremembami).\n\nKatere sestavine so dovoljene v prehranskih dopolnilih?\nVitamini in minerali ter njihove kemijske oblike dovoljene v\nprehranskih dopolnilih so navedene v aneksih Direktive 2002/46/EC.\nDrugi vitamini in minerali se lahko dodajo naknadno po opravljeni\noceni varnosti izvedene s strani Evropske agencije za varnost hrane\n(EFSA).\nNajvišje količine vitaminov in mineralov v prehranskih dopolnilih v\ndirektivi niso določene. Da bi zagotovili, da so prehranska\ndopolnila varna za porabo, mora proizvajalec upoštevati količine\ndoločene z znanstveno oceno tveganja, in podatke o vnosu vitaminov\nin mineralov iz drugih živil, hkrati pa upoštevati, kakšna je za\nustrezen vnos vitaminov in mineralov za povprečno zdravo\nosebo.\n\nKaj mora biti navedeno na prehranskem dopolnilu?\nPoleg podatkov, ki so navedeni v Uredbi 1169/2011 o zagotavljanju\ninformacij o živilih potrošnikom, ki velja na splošno za vsa živila\nna trgu, mora biti pri prehranskih dopolnilih navedeno še:\n* imena vrste vitaminov in mineralov ali snovi, ki so značilne za\nprehransko dopolnilo ali podatek o naravi hranil ali snovi;\n* priporočeno dnevno količino oziroma odmerek prehranskega\ndopolnila;\n* opozorilo: “Priporočene dnevne količine oziroma odmerka se ne sme\nprekoračiti.“;\n* navedbo: “Prehransko dopolnilo ni nadomestilo za uravnoteženo in\nraznovrstno prehrano“;\n* opozorilo: “Shranjevati nedosegljivo otrokom!“.\nPrehranska dopolnila so lahko v prodaji le v predpakirani obliki in\nmorajo biti ustrezno označena kot »Prehransko dopolnilo«.\nPo zakonodaji označevanje, predstavljanje in oglaševanje\nprehranskih dopolnil\n* ne sme pripisovati lastnosti preprečevanja, zdravljenja ali\nozdravljenja bolezni pri ljudeh.\n* ne sme vključevati nobenih navedb, ki bi navajale ali namigovale,\nda z uravnoteženo in pestro prehrano na splošno ni mogoč vnos\nustreznih količin hranil.\n* mora biti v skladu s predpisi, ki urejajo splošno označevanje\nživil oziroma predpisi, ki urejajo zagotavljanje informacij o\nživilih potrošniku ter prehranske in zdravstvene trditve na\nživilih.\nNa označbi je treba navesti količino hranilnih snovi s hranilnim\nali fiziološkim učinkom, ki so prisotne v izdelku. Navedene mora\nbiti količina teh snovi, ter količina v priporočenem odmerku\nprehranskega dopolnila. Podatke o vitaminih in mineralih je treba\nnavesti tudi kot odstotek referenčnih vrednosti vnosa, navedenih v\ndelu A Priloge XIII k Uredbi (EU) št. 1169/2011.\nVse prehranske ali zdravstvene trditve o prehranskih dopolnilih\nmorajo biti navedene v skladu z Uredbo (ES) št. 1924/2006 o\nprehranskih in zdravstvenih trditvah na živilih.\nVse dovoljene prehranske in zdravstvene trditve so navedene v\nseznamu dovoljenih prehranskih in zdravstvenih trditvah na\nživilih.\nNeodobrene zdravstvene trditve, ki niso vključene v seznam, se ne\nsmejo uporabljati., razen tako imenovane \"zdravstvene trditve na\nčakanju\", ki so še vedno v postopku ocenjevanja na EFSA. Zanje\nizjemoma velja prehodno obdobje tudi po 14. decembru 2012, na\nodgovornost nosilca živilske dejavnosti in če razpolagajo z\nznanstvenimi utemeljitvami za zatrjevani učinek. Seznam tovrstnih\nzdravstvenih trditev bo objavljen na spletni strani Evropske\nkomisije.\nAli so izdelki, ki jih naročim preko spleta iz ZDA in so označeni\nkot »food supplement« tudi prehranska dopolnila?\nZakonodaja na področju ZDA je glede prehranskih dopolnil drugačna\nkot v EU, zato izdelek, po poreklu iz ZDA, označen kot »food\nsupplement« ne ustreza nujno zakonodaji EU. Pogosto so v takih\nizdelkih prisotne sestavine, ki so v EU sestavine zdravil npr.\nopazili smo, da so v izdelkih pogosto uporabljeni aditivi, ki v EU\nniso dovoljeni za uporabo v živilih, pač pa v zdravilih.\nSpremljajte sporočila nutrivigilance!\nnijz.si/moje-okolje/...vigilanca/\n\npretehtajte.si/oznak...vigilanca/\n\nwww.gov.si/teme/preh...dopolnila/\n\n\nwww.prehrana.si/clan...h-dogodkih",
    "author": "murje"
  }
]