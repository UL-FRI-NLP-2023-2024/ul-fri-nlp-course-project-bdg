[
  {
    "ctx": "Kaj prinašajo digitalizacija, UI, nove tehnologije na področje zasebnosti in varnosti informacij?",
    "ctx_link": "https://live.finance.si/kaj-prinasajo-digitalizacija-ui-nove-tehnologije-na-podrocje-zasebnosti-in-varnosti-informacij/a/9020525",
    "upvotes": 0,
    "content": "\nZadnja sprememba: murje 31.01.2024 12:54\nJOHN LENNON & AI\n\nUmetna inteligenca dokončala to, kar je John Lennon začel tik pred\nsmrtjo\n\nS pomočjo umetne inteligence bo v tem letu izšel zadnji posnetek\nskupine The Beatles. Objavo posnetka je medijem napovedal Paul\nMcCartney, pri čemer ni razkril naslova skladbe, a najverjetneje\ngre za skladbo Now and Then Johna Lennona iz leta 1978, poroča\nfrancoska tiskovna agencija AFP.\n\nDemo posnetek na kaseti, na kateri je več skladb, je Lennon posnel\nza McCartneyja leto dni pred svojo smrtjo, leta 1994 pa mu ga je\npodarila njegova vdova Yoko Ono. “To je bil demo, ki ga je imel\nJohn, na njem smo delali in smo ga pravkar dokončali,” je povedal\nMcCartney, ki bo prihodnji teden dopolnil 81 let.\n\nDve pesmi, Free As A Bird in Real Love, je prečistil producent Jeff\nLynne in sta izšli leta 1995 in 1996. Podobno so poskušali\nnapraviti tudi s skladbo Now And Then, vendar so projekt opustili\nzaradi zvokov v ozadju. Novo priložnost jim je sedaj omogočila\numetna inteligenca. V sodelovanju z režiserjem dokumentarne serije\nThe Beatles: Get Back Petrom Jacksonom so jo uporabili za ločitev\nLennonovega glasu in klavirja od šumov, ki se slišijo na\nposnetku.\n\nKot poroča AFP, je sicer uporaba umetne inteligence v glasbi\npredmet razprav v industriji, pri čemer nekateri obsojajo zlorabe\navtorskih pravic, medtem ko drugi hvalijo njene možnosti. McCartney\nsicer meni, da je uporaba tehnologije “nekako strašljiva, a\nvznemirljiva, ker je to prihodnost”.\n\nPevec in tekstopisec je po razpadu The Beatles nadaljeval glasbeno\nkariero s skupino Wings, ukvarjal pa se je tudi s slikanjem in\nfotografijo ter zagovarjal pravice živali. Konec meseca bodo V\nLondonu prikazali razstavo njegovih fotografij Paul McCartney\nPhotographs 1963-64: Eyes of the Storm, kar bo del ponovnega\nodprtja Narodne galerije portretov po triletni prenovi.\n\nRazstava bo vsebovala več kot 250 fotografij, ki še niso bile na\nogled. McCartney jih je posnel s svojo kamero Pentax med novembrom\n1963 in februarjem 1964, ko se je pojavila beatlemanija.\n\nmoski.hudo.com/scena...xchange.me\n\nwww.tgcom24.mediaset...302k.shtml\n\nTHE BEATLES\n\nNova pesem nekdanje britanske glasbene skupine Beatles, ki je\nnastala s pomočjo umetne inteligence in vključuje glas že pokojnega\nJohna Lennona, je izšla danes, več kot štiri desetletja po tem, ko\nje bila prvotno posneta v demo različici. Pesem Now And Then sta s\npomočjo umetne inteligence dokončala bivša člana skupine Paul\nMcCartney in Ringo Starr.\n\nNova pesem Beatlov Now And Then, ki jo označujejo kot poslednjo\npesem glasbene skupine The Beatles, je izšla več kot 50 let po\nrazpadu skupine.\n\nPesem je v poznih 70. letih minulega stoletja napisal John Lennon.\nPo njegovem umoru je Lennonova vdova Yoko Ono posnetek izročila\npreostalim trem bivšim članom skupine: Paulu McCartneyju, Georgeu\nHarrisonu in Ringu Starru.\n\nPesem Now And Then je izšla kot dvojna stran A s prvim singlom\nskupine Love Me Do iz leta 1962 in naslovnico ameriškega umetnika\nEda Ruscha, poroča francoska tiskovna agencija AFP.\nV petek bo v povezavi s pesmijo objavljen še glasbeni video.\nDvanajstminutni dokumentarec v režiji Oliverja Murrayja, ki je\nnajbolj znan po biografski miniseriji The Rolling Stones, bo\npremierno predvajan na YouTubu.\n\nPesem je bila ena od več skladb na kaseti\n\nNow And Then je bila ena od več skladb na kaseti, ki jo je Lennon\nposnel za McCartneyja leto pred svojo smrtjo. Dve drugi pesmi, Free\nAs A Bird in Real Love, je obdelal producent Jeff Lynne in ju izdal\nleta 1995 in 1996.\nEnako so poskušali narediti tudi z Now And Then, vendar so idejo\nopustili zaradi hrupa v ozadju posnetka. Zdaj je to omogočila\numetna inteligenca. Njena uporaba v glasbi je sicer predmet razprav\nv celotni panogi, pri čemer nekateri obsojajo zlorabe avtorskih\npravic, drugi pa hvalijo njeno moč.\n\n\"Tam je bil, Johnov glas, kristalno čist\"\n\n\"Tam je bil, Johnov glas, kristalno čist,\" je ob napovedi izida\nposlednje pesmi Beatlov dejal 81-letni McCartney. \"To je dokaj\nčustveno doživetje. Je pravi posnetek Beatlov,\" je dodal. Skupaj s\n83-letnim bobnarjem Starrom je pevec in basist McCartney pesem\nkončal lani. Tudi Starr je vse skupaj sprejel zelo čustveno. \"Bilo\nje, kot da bi bil John tam,\" je opisal.\n\nLennonov sin se počuti kot v časovni kapsuli\n\nLennonov sin Sean Ono Lennon je povedal, da je bilo ganljivo\nslišati, kako glasbenika sodelujeta po vseh teh letih, ko njegovega\nočeta ni več. Dodal je, da je to poslednja pesem, ki so jo njegov\noče, Paul, George in Ringo lahko naredili skupaj. Opisal je, da se\npočuti kot v časovni kapsuli.\nHarrison, ki je umrl leta 2001, je že v 90. letih minulega stoletja\nza pesem posnel električno in akustično kitaro.\nBeatli – Lennon, McCartney, Starr in Harrison – so se razšli leta\n1970. Vsak član je nato nadaljeval svojo kariero.\nLennon je bil ustreljen v New Yorku leta 1980, star 40 let, medtem\nko je Harrison leta 2001 umrl zaradi raka na pljučih, star 58\nlet.\n\nsiol.net/trendi/glas...deo-619161\nwww.youtube.com/watc...Zzul4&t=1s\n\n\nANNA INDIANA in AI\n\nKAJ PA VI MENITE O TEJ PESMI? Nova kantavtorica na sceni je v\nceloti plod umetne inteligence (VIDEO, ANKETA)\n\nKantavtorica Anna Indiana (AI) je izdala svojo prvo pesem, pri tem\npa sta vsaj dve posebnosti – tako pevka kot njena glasba sta v\nceloti plod umetne inteligence.\n\nAnna Indiana je umetno ustvarjena glasbena umetnica, ki se je\nnedavno pojavila na omrežju X (nekdanji Twitter). Njene začetnice,\nAI, označujejo njeno poreklo, saj je vse od njenega videza do njene\nglasbe narejeno z umetno inteligenco, torej s tehnologijo AI.\n\nOb njenem videu, ki prikazuje Anno med snemanjem pesmi v glasbenem\nstudiu, je pripisano: \"Pozdravljen svet! Sem Anna Indiana in sem\npevka in kantavtorica. Tukaj je moja prva pesem Betrayed by this\ntown. Vse, od tonalitete, tempa, akordov, not, melodije, ritma,\nbesedila do moje podobe in petja je samodejno generirala umetna\ninteligenca. Upam, da vam je všeč.\"\n\nPesem je pop balada, besedilo pa govori o tem, kako so dekleta\nsedela v kavarni, pila čaj in razmišljala o moških, ki so jih\nizdali.\n\nSo pa mnenja različna. Kot kaže, ljudje niso preveč navdušeni nad\npesmijo, še manj pa nad idejo o uporabi umetne inteligence namesto\nčloveške ustvarjalnosti. Tudi komentarji so zgovorni. \"Nihče na\nsvetu si tega ne želi\", \"Lep prikaz, kako bi glasba zvenela, če bi\nodstranili vso ustvarjalnost in strast. Prepričan sem, da bo moja\nmikrovalovna pečica to poslušala.\"\n\n\"Včasih sem mislil, da je umetna inteligenca grožnja, zdaj pa več\nne\" in \"Nihče na svetu si ne želi te tehnologije. Uporabite AI, da\nsi olajšate delo, ne pa, da uničite dejavnosti, v katerih uživamo.\"\n\"To so smeti,\" pa je bil neposreden eden izmed komentatorjev,\nporoča Index.hr.\n\nTudi glasbenik James Blake se je spotaknil ob video in cinično\nzapisal: \"To me je spravilo v jok. Toliko sem navdušen nad\nprihodnostjo.\"\n\nwww.regionalobala.si...ence-video\n\nTOŠE PROESKI & AI\n\nObjavili novo pesem Toša Proeskega, dokončali so jo z umetno\ninteligenco\n\n25. januarja bi pokojni makedonski glasbenik Toše Proeski praznoval\nsvoj 43. rojstni dan. Na ta dan so se mu prijatelji poklonili z\nizdajo ene izmed njegovih pesmi, ki jo je posnel leta 2004. Pesem\nso dokončali z umetno inteligenco.\n\nPred dnevi je bila objavljena pesem Kažu da vreme leči sve, ki jo\nje Toše Proeski kot demo posnel že leta 2004. Prepustil jo je\nprijatelju, radijskemu voditelju, didžeju in producentu Kirilu\nZarlinovu, ki jo je dokončal in izdal na Tošev 43. rojstni dan kot\ndarilo njegovim oboževalcem. S pomočjo umetne inteligence so iz\ndemo posnetka izluščili vokal in klavir ter tako naredili studijski\nposnetek.\n\nAvtor glasbe in besedila je Zoran Đorđević, aranžmaja in produkcije\npa Kiril Zarlinov (DJ Eric Fox). Za miks in mastering je poskrbel\nKostadin Kamčev iz Mozart Studia v New Jerseyja, ki se lahko\npohvali s tremi nominacijami na glasbenih nagradah grammy za\nnajboljšega miks inženirja.\n\n\"Najlepša hvala celotni ekipi, ki je nesebično pomagala pri\nrealizaciji pesmi: Davor Jordanovski, Darko Tasev, Ile Spasev,\nJovan Jovanov in Aleksandar Tasić iz Leskovca. Posebna zahvala\nAleksandru Trajanovskemu, ki je pesem prinesel v Makedonijo in jo\nponudil Tošetu,\" je ob izdaji pesmi dejal Kiril.\n\nZa videospot je poskrbela ekipa Studio 351 iz občine Kavadarci,\nsvetovno znana po ustvarjanju besedilnih videov za največje\nsvetovne zvezde, kot so Ariana Grande, David Guetta, Ed Sheeran in\nmnogi drugi.\n\nwww.24ur.com/popin/g...gence.html\n\nNajvečja nevarnost umetne inteligence je, da ljudje prezgodaj\nsklepajo, da jo razumejo.\nEliezer Yudkowsky",
    "author": "murje"
  },
  {
    "ctx": "Kaj prinašajo digitalizacija, UI, nove tehnologije na področje zasebnosti in varnosti informacij?",
    "ctx_link": "https://live.finance.si/kaj-prinasajo-digitalizacija-ui-nove-tehnologije-na-podrocje-zasebnosti-in-varnosti-informacij/a/9020525",
    "upvotes": 0,
    "content": "\nZadnja sprememba: murje 31.01.2024 12:54\nJOHN LENNON & AI\n\nUmetna inteligenca dokončala to, kar je John Lennon začel tik pred\nsmrtjo\n\nS pomočjo umetne inteligence bo v tem letu izšel zadnji posnetek\nskupine The Beatles. Objavo posnetka je medijem napovedal Paul\nMcCartney, pri čemer ni razkril naslova skladbe, a najverjetneje\ngre za skladbo Now and Then Johna Lennona iz leta 1978, poroča\nfrancoska tiskovna agencija AFP.\n\nDemo posnetek na kaseti, na kateri je več skladb, je Lennon posnel\nza McCartneyja leto dni pred svojo smrtjo, leta 1994 pa mu ga je\npodarila njegova vdova Yoko Ono. “To je bil demo, ki ga je imel\nJohn, na njem smo delali in smo ga pravkar dokončali,” je povedal\nMcCartney, ki bo prihodnji teden dopolnil 81 let.\n\nDve pesmi, Free As A Bird in Real Love, je prečistil producent Jeff\nLynne in sta izšli leta 1995 in 1996. Podobno so poskušali\nnapraviti tudi s skladbo Now And Then, vendar so projekt opustili\nzaradi zvokov v ozadju. Novo priložnost jim je sedaj omogočila\numetna inteligenca. V sodelovanju z režiserjem dokumentarne serije\nThe Beatles: Get Back Petrom Jacksonom so jo uporabili za ločitev\nLennonovega glasu in klavirja od šumov, ki se slišijo na\nposnetku.\n\nKot poroča AFP, je sicer uporaba umetne inteligence v glasbi\npredmet razprav v industriji, pri čemer nekateri obsojajo zlorabe\navtorskih pravic, medtem ko drugi hvalijo njene možnosti. McCartney\nsicer meni, da je uporaba tehnologije “nekako strašljiva, a\nvznemirljiva, ker je to prihodnost”.\n\nPevec in tekstopisec je po razpadu The Beatles nadaljeval glasbeno\nkariero s skupino Wings, ukvarjal pa se je tudi s slikanjem in\nfotografijo ter zagovarjal pravice živali. Konec meseca bodo V\nLondonu prikazali razstavo njegovih fotografij Paul McCartney\nPhotographs 1963-64: Eyes of the Storm, kar bo del ponovnega\nodprtja Narodne galerije portretov po triletni prenovi.\n\nRazstava bo vsebovala več kot 250 fotografij, ki še niso bile na\nogled. McCartney jih je posnel s svojo kamero Pentax med novembrom\n1963 in februarjem 1964, ko se je pojavila beatlemanija.\n\nmoski.hudo.com/scena...xchange.me\n\nwww.tgcom24.mediaset...302k.shtml\n\nTHE BEATLES\n\nNova pesem nekdanje britanske glasbene skupine Beatles, ki je\nnastala s pomočjo umetne inteligence in vključuje glas že pokojnega\nJohna Lennona, je izšla danes, več kot štiri desetletja po tem, ko\nje bila prvotno posneta v demo različici. Pesem Now And Then sta s\npomočjo umetne inteligence dokončala bivša člana skupine Paul\nMcCartney in Ringo Starr.\n\nNova pesem Beatlov Now And Then, ki jo označujejo kot poslednjo\npesem glasbene skupine The Beatles, je izšla več kot 50 let po\nrazpadu skupine.\n\nPesem je v poznih 70. letih minulega stoletja napisal John Lennon.\nPo njegovem umoru je Lennonova vdova Yoko Ono posnetek izročila\npreostalim trem bivšim članom skupine: Paulu McCartneyju, Georgeu\nHarrisonu in Ringu Starru.\n\nPesem Now And Then je izšla kot dvojna stran A s prvim singlom\nskupine Love Me Do iz leta 1962 in naslovnico ameriškega umetnika\nEda Ruscha, poroča francoska tiskovna agencija AFP.\nV petek bo v povezavi s pesmijo objavljen še glasbeni video.\nDvanajstminutni dokumentarec v režiji Oliverja Murrayja, ki je\nnajbolj znan po biografski miniseriji The Rolling Stones, bo\npremierno predvajan na YouTubu.\n\nPesem je bila ena od več skladb na kaseti\n\nNow And Then je bila ena od več skladb na kaseti, ki jo je Lennon\nposnel za McCartneyja leto pred svojo smrtjo. Dve drugi pesmi, Free\nAs A Bird in Real Love, je obdelal producent Jeff Lynne in ju izdal\nleta 1995 in 1996.\nEnako so poskušali narediti tudi z Now And Then, vendar so idejo\nopustili zaradi hrupa v ozadju posnetka. Zdaj je to omogočila\numetna inteligenca. Njena uporaba v glasbi je sicer predmet razprav\nv celotni panogi, pri čemer nekateri obsojajo zlorabe avtorskih\npravic, drugi pa hvalijo njeno moč.\n\n\"Tam je bil, Johnov glas, kristalno čist\"\n\n\"Tam je bil, Johnov glas, kristalno čist,\" je ob napovedi izida\nposlednje pesmi Beatlov dejal 81-letni McCartney. \"To je dokaj\nčustveno doživetje. Je pravi posnetek Beatlov,\" je dodal. Skupaj s\n83-letnim bobnarjem Starrom je pevec in basist McCartney pesem\nkončal lani. Tudi Starr je vse skupaj sprejel zelo čustveno. \"Bilo\nje, kot da bi bil John tam,\" je opisal.\n\nLennonov sin se počuti kot v časovni kapsuli\n\nLennonov sin Sean Ono Lennon je povedal, da je bilo ganljivo\nslišati, kako glasbenika sodelujeta po vseh teh letih, ko njegovega\nočeta ni več. Dodal je, da je to poslednja pesem, ki so jo njegov\noče, Paul, George in Ringo lahko naredili skupaj. Opisal je, da se\npočuti kot v časovni kapsuli.\nHarrison, ki je umrl leta 2001, je že v 90. letih minulega stoletja\nza pesem posnel električno in akustično kitaro.\nBeatli – Lennon, McCartney, Starr in Harrison – so se razšli leta\n1970. Vsak član je nato nadaljeval svojo kariero.\nLennon je bil ustreljen v New Yorku leta 1980, star 40 let, medtem\nko je Harrison leta 2001 umrl zaradi raka na pljučih, star 58\nlet.\n\nsiol.net/trendi/glas...deo-619161\nwww.youtube.com/watc...Zzul4&t=1s\n\n\nANNA INDIANA in AI\n\nKAJ PA VI MENITE O TEJ PESMI? Nova kantavtorica na sceni je v\nceloti plod umetne inteligence (VIDEO, ANKETA)\n\nKantavtorica Anna Indiana (AI) je izdala svojo prvo pesem, pri tem\npa sta vsaj dve posebnosti – tako pevka kot njena glasba sta v\nceloti plod umetne inteligence.\n\nAnna Indiana je umetno ustvarjena glasbena umetnica, ki se je\nnedavno pojavila na omrežju X (nekdanji Twitter). Njene začetnice,\nAI, označujejo njeno poreklo, saj je vse od njenega videza do njene\nglasbe narejeno z umetno inteligenco, torej s tehnologijo AI.\n\nOb njenem videu, ki prikazuje Anno med snemanjem pesmi v glasbenem\nstudiu, je pripisano: \"Pozdravljen svet! Sem Anna Indiana in sem\npevka in kantavtorica. Tukaj je moja prva pesem Betrayed by this\ntown. Vse, od tonalitete, tempa, akordov, not, melodije, ritma,\nbesedila do moje podobe in petja je samodejno generirala umetna\ninteligenca. Upam, da vam je všeč.\"\n\nPesem je pop balada, besedilo pa govori o tem, kako so dekleta\nsedela v kavarni, pila čaj in razmišljala o moških, ki so jih\nizdali.\n\nSo pa mnenja različna. Kot kaže, ljudje niso preveč navdušeni nad\npesmijo, še manj pa nad idejo o uporabi umetne inteligence namesto\nčloveške ustvarjalnosti. Tudi komentarji so zgovorni. \"Nihče na\nsvetu si tega ne želi\", \"Lep prikaz, kako bi glasba zvenela, če bi\nodstranili vso ustvarjalnost in strast. Prepričan sem, da bo moja\nmikrovalovna pečica to poslušala.\"\n\n\"Včasih sem mislil, da je umetna inteligenca grožnja, zdaj pa več\nne\" in \"Nihče na svetu si ne želi te tehnologije. Uporabite AI, da\nsi olajšate delo, ne pa, da uničite dejavnosti, v katerih uživamo.\"\n\"To so smeti,\" pa je bil neposreden eden izmed komentatorjev,\nporoča Index.hr.\n\nTudi glasbenik James Blake se je spotaknil ob video in cinično\nzapisal: \"To me je spravilo v jok. Toliko sem navdušen nad\nprihodnostjo.\"\n\nwww.regionalobala.si...ence-video\n\nTOŠE PROESKI & AI\n\nObjavili novo pesem Toša Proeskega, dokončali so jo z umetno\ninteligenco\n\n25. januarja bi pokojni makedonski glasbenik Toše Proeski praznoval\nsvoj 43. rojstni dan. Na ta dan so se mu prijatelji poklonili z\nizdajo ene izmed njegovih pesmi, ki jo je posnel leta 2004. Pesem\nso dokončali z umetno inteligenco.\n\nPred dnevi je bila objavljena pesem Kažu da vreme leči sve, ki jo\nje Toše Proeski kot demo posnel že leta 2004. Prepustil jo je\nprijatelju, radijskemu voditelju, didžeju in producentu Kirilu\nZarlinovu, ki jo je dokončal in izdal na Tošev 43. rojstni dan kot\ndarilo njegovim oboževalcem. S pomočjo umetne inteligence so iz\ndemo posnetka izluščili vokal in klavir ter tako naredili studijski\nposnetek.\n\nAvtor glasbe in besedila je Zoran Đorđević, aranžmaja in produkcije\npa Kiril Zarlinov (DJ Eric Fox). Za miks in mastering je poskrbel\nKostadin Kamčev iz Mozart Studia v New Jerseyja, ki se lahko\npohvali s tremi nominacijami na glasbenih nagradah grammy za\nnajboljšega miks inženirja.\n\n\"Najlepša hvala celotni ekipi, ki je nesebično pomagala pri\nrealizaciji pesmi: Davor Jordanovski, Darko Tasev, Ile Spasev,\nJovan Jovanov in Aleksandar Tasić iz Leskovca. Posebna zahvala\nAleksandru Trajanovskemu, ki je pesem prinesel v Makedonijo in jo\nponudil Tošetu,\" je ob izdaji pesmi dejal Kiril.\n\nZa videospot je poskrbela ekipa Studio 351 iz občine Kavadarci,\nsvetovno znana po ustvarjanju besedilnih videov za največje\nsvetovne zvezde, kot so Ariana Grande, David Guetta, Ed Sheeran in\nmnogi drugi.\n\nwww.24ur.com/popin/g...gence.html\n\nNajvečja nevarnost umetne inteligence je, da ljudje prezgodaj\nsklepajo, da jo razumejo.\nEliezer Yudkowsky",
    "author": "murje"
  }
]