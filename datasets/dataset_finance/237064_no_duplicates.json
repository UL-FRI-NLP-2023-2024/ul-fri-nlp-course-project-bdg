[
    {
        "ctx": "Slovenija zamuja priložnost za vzpostavitev suverenega državnega računalniškega oblaka ",
        "ctx_link": "https://www.finance.si/ikt/slovenija-zamuja-priloznost-za-vzpostavitev-suverenega-drzavnega-racunalniskega-oblaka/a/9014642",
        "upvotes": 1,
        "content": "\nStrinjam se, da država do sedaj ni pokazala neke tehnološke\ndrznosti in strategije. Virtualizacija že dolgo velja za tkim.\nlegacy tehnologije, ki imajo svoj namen in vlogo na poti do boljših\nrešitev. In tu smo kot država obstali.\n\nA po drugi strani govoriti o nekem vsemogočnem oblaku je preveč\npoenostavljeno. Dejstvo je, da javni oblaki niso dovolj združljivi.\nDa se vsi trudijo uporabnika zakleniti v svoj ekosistem, ker so\nsami poskrbeli za to, da je znotraj enega ponudnika vse super\nintegrirano, med ponudniki pa ni preveč interesa za združljivost.\nIn tako so uporabniki prisiljeni v rešitve z enim ponudnikom, ker\nnimajo na voljo toliko finančnih in kadrovskih kapacitet, da bi\nstvari naredili bolj neodvisne.\n\nDržava bi tudi lahko pomagala pri tem, da bi se definiralo okvire\nzdružljivosti, ki morajo biti zagotovljeni, da so tako rešitve\nlahko uporabljene. A država nima teh kompetenc, ponudniki pa nimajo\ninteresa te stvari urediti na tak način, ker jim to ne\nustreza.\n\nTu bi se lahko naslonili na globalne vmesnike, ki so delo globalne\nskupnosti in ne samo enega ponudnika. Da, to tudi pomeni, da ni\npametno kupiti/najeti malega državnega Azura, Googla ali Amazona,\netc.\n\nKer je vedno težko začeti, je morda pametneje, da država začne\nzahtevati uporabo vmesnikov, ki so usklajeni in se potem najde\nrešitve, ki te vmesnike podpirajo. V svetu je jasno, da je\nKubernetes ena takih platform, ki podpira prave temelje in ni\nodvisna od enega ponudnika. Tak način upravljanja bi omogočil\nhibridizacijo in neodvisnost od ponudnikov, ki radi zaklepajo\nuporabnike v svoj sistem.",
        "author": "TomazBorstnar"
    }
]