[
  {
    "ctx": "Vzajemna vložila pobudo za presojo ustavnosti zakona o statusnem preoblikovanju ",
    "ctx_link": "https://live.finance.si/vzajemna-vlozila-pobudo-za-presojo-ustavnosti-zakona-o-statusnem-preoblikovanju/a/9019831",
    "upvotes": 1,
    "content": "\nZadnja sprememba: murje 27.12.2023 13:51\nDOPOLNILNO ZDRAVSTVENO ZAVAROVANJE\n\nV okviru zavarovalništva so zaposleni tudi v oddelkih na področju\nali segmentu zdravstvenih zavarovanj, ki sklepajo, obdelujejo\nzavarovanja, izplačujejo in urejajo vsa administrativne posle v\nzvezi z škodnimi dogodki, fakturirajo premijo in skrbijo na\nfinančno poslovanje na področju zdravstvenih zavarovanj, rešujejo\npritožbene zahtevke, izvajajo aktuariat in ostalo...kjer so že par\nlet, tako visoki stroški, da to področje zavarovalniških poslov v\nizgubi...na celotno zbrano premijo 480,8 mio€ imajo v deležu\nprihodkov dopolnilna zdravstvena zavarovanja 28%...sedaj pa je\nnajvečji problem, kako ustvariti toliko poslov, da bo še dovolj\nprihodkov...če seštejemo še vse letošnja neurja, viharje, toče,\npoplave, požare,...potem si lahko mislimo, kako bodo poslovale v\nletošnjem in naslednjih letih...več podatkov pa je v poročilih\nposameznih zavarovalnic...\nwww.generali.si/porocila\n\n\nwww.vzajemna.si/o-vz...a-porocila\n\nwww.triglav.eu/sl/vl...onet-88211\n\nV Vzajemni so zaradi ukinitve dopolnilnega zavarovanja odpustili 65\nzaposlenih, zaprli naj bi tudi večino poslovalnic.\n\nVzajemna je imela konec lanskega leta 362 zaposlenih, kar pomeni,\nda bodo kljub izpadu 90 odstotkov prihodkov odpustili manj kot\npetino zaposlenih. Lani je imela Vzajemna 4,5 milijona evrov\ndobička, področje dopolnilnega zavarovanja pa ji je sodeč po letnem\nporočilu prineslo šest milijonov evrov minusa.\n\nKoliko bodo plačali za odpravnine, nam niso povedali, odgovorili so\nnam le, da so bile odpravnine \"izplačane skladno z delovnopravno\nzakonodajo\". To seveda ni noben odgovor, saj drugače kot skladno z\nzakonom sploh ne smejo biti izplačane. Po naših ocenah so za\nodpravnine porabili okrog pol milijona evrov. Ocena je sicer zelo\ntežka, saj je odpravnina odvisna od višine plače odpuščenega in od\ntega, koliko let je bil zaposlen pri podjetju. Odpravnine se\nobračunajo od povprečne bruto plače v zadnjih treh mesecih pred\nodpovedjo. Če je delavec pri delodajalcu od enega do deset let, je\nosnova petina plače, če je zaposlen več kot deset let in manj kot\ndvajset, je osnova četrtina plače, če pa je pri delodajalcu več kot\n20 let pa je osnova ena tretjina plače. Ta osnova se nato pomnoži s\nštevilom let, ko je bil delavec zaposlen pri delodajalcu. V letnem\nporočilu za 2022 smo našli podatek, da je strošek dela Vzajemne\nznašal 12,5 milijona evrov, kar pomeni, da je bila povprečna bruto\nplača 2878. Predpostavili smo, da je bil povprečni zaposleni pri\nVzajemni 11 let, kar pomeni, da bi prejel približno 7900 evrov\nodpravnine (od katere ni treba plačati prispevkov ali dohodnine),\nskupni strošek odpravnin pa bi pod temi predpostavkami znašal več\nkot pol milijona evrov.\n\nVečina poslovalnic se menda zapira, koliko, ne povedo \"Za Vzajemno\nukinitev dopolnilnega zdravstvenega zavarovanja konec leta\npredstavlja okoli 90 odstotkov zmanjšan obseg prometa. Proces\nreorganizacije in preobrazbe družbe v Vzajemno 2.0 se je že začel\nin bo potekal tudi še v prihodnjem letu. Prestrukturirali bomo\ncelotno poslovanje in delovne procese ter vzpostavili nove temelje\nza prihodnje poslovanje,\" so nam povedali v Vzajemni. Prav tako\nniso odgovorili na vprašanje, koliko poslovalnic zapirajo, po naših\ninformacijah naj bi konec leta zaprli več kot trideset poslovalnic,\ntam kjer so v najemu, pa naj bi že odpovedali najemno razmerje.\nSkupaj so imeli oziroma še imajo osem poslovnih enot in 46\nzastopstev oziroma poslovalnic. \"Zaradi spremembe obsega poslovanja\nse bo v naslednjem letu spremenilo tudi število poslovalnic, še\nvedno pa bo Vzajemna kot do zdaj prisotna na območjih vseh svojih\nosmih poslovnih enot po vsej Sloveniji,\" so povedali na Vzajemni.\nTo je spet odgovor, ki ne odgovori ničesar, saj dopušča sklepanje,\nda zapirajo vse poslovalnice razen osmih in hkrati da zapirajo le\neno, saj so potrdili, da se spreminja število poslovalnic. No,\nlahko bi tudi odprli novo poslovalnico in bi se spremenilo njihovo\nštevilo.\n\nPoslovalnice so imeli v Ajdovščini, Cerknici, Idriji, Ilirski\nBistrici, Izoli, Kopru, Luciji, Novi Gorici, Postojni, Šempetru pri\nGorici, Sežani, Tolminu, Brežicah, Črnomlju, Krškem, Novem mestu,\nSevnici, Trebnjem, BTC City-ju v Ljubljani, Domžalah, Grosuplju,\nKamniku, Kočevju, Litiji, v Šiški, Trbovljah, na Vrhniki, v Celju,\nLenartu, Mariboru, Mozirju, Ormožu, na Ptuju, v Radljah ob Dravi,\nna Ravnah na Koroškem, v Rogaški Slatini, Šentjurju, Slovenj\nGradcu, Velenju, Žalcu, v Murski Soboti, Gornji Radgoni, Lendavi in\nLjutomeru ter na Jesenicah, v Kranju in Radovljici. Poslovne enote\npa so Ljubljana, Koper, Kranj, Novo mesto, Celje, Ravne na\nKoroškem, Maribor in Murska Sobota.\n\nLetos 33 milijonov izgube zaradi omejene premije Zaradi uredbe, s\nkatero je vlada premijo dopolnilnega zdravstvenega zavarovanja\nomejila na 35,67 evra in tako preprečila podražitev na okrog 45\nevrov, bo imela Vzajemna letos okrog 33 milijonov evrov izgube.\n\"Vzajemna v skladu z zakonodajo vodi ločene bilance za poslovanje z\nnaslova dopolnilnega zdravstvenega zavarovanja in poslovanje z\nnaslova dodatnih zdravstvenih in drugih zavarovanj. Po ocenah bomo\nleto 2023 zaradi veljave Uredbe o določitvi najvišje cene premije\ndopolnilnega zdravstvenega zavarovanja zaključili z več kot 33\nmilijonov evrov izgube na dopolnilnem zdravstvenem zavarovanju.\nKončna višina izgube bo znana šele po prenehanju izvajanja\ndopolnilnega zdravstvenega zavarovanja, ko bodo poplačane vse\nobveznosti s tega naslova,\" so nam, povedali. Ustavno sodišče je\nsicer 7. decembra zavrglo ustavno presojo uredbe. Ustavni sodniki\nso menili, da morajo zavarovalnice najprej počakati na izid\nodškodninske tožbe na sodišču. Načeloma se je mogoče na ustavno\nsodišče obrniti šele, ko so izčrpana vsa druga pravna sredstva. V\nVzajemni obžalujejo, da ustavno sodišče ni opravilo vsebinske\npresoje zadeve. \"Vzajemna bo ravnala kot dober gospodar in za\npovračilo škode, ki je bila povzročena našim zavarovancem,\nuporabila pravna sredstva, ki so nam na voljo,\" napovedujejo.\n\nPri Triglavu in Generaliju dopolnilno zdravstveno zavarovanje v\ndeležu celotnih prihodkov ni bilo tako pomembno. Zavarovalnica\nTriglav nam je na vprašanje, ali bodo zaradi ukinitve dopolnilnega\nzavarovanja koga odpustili, poslala nekoliko enigmatičen odgovor,\niz katerega pa je moč sklepati, da ne: \"Zdravstvena zavarovanja\npredstavljajo enega od stebrov zavarovalne dejavnosti Skupine\nTriglav in soustvarjajo celovitost naše ponudbe. Skladno s svojo\nstrategijo že vrsto let razvijamo, krepimo in nadgrajujemo\n(dodatna) zdravstvena zavarovanja in z njimi povezane storitve tako\nv Sloveniji kot tudi na trgih regije Adria ter izvajamo mednarodna\npozavarovanja zdravstvenih zavarovanj. S temi aktivnostmi bomo\nnadaljevali tudi v prihodnje. Pri tem bomo tudi odločitve na\npodročju načrtovanja in razvoja kadrov prilagajali potrebam razvoja\nposlovanja na različnih področjih delovanja Skupine Triglav, tudi\nna področju nudenja in razvoja zdravstvenih zavarovanj ter z njimi\npovezanih storitev,\" so zapisali. Objavljamo še člen zakona o\ndelovnih razmerjih, ki govori o odpravnini.\n\nODPRAVNINA\n\n108. člen (odpravnina)\n(1) Delodajalec, ki odpove pogodbo o zaposlitvi iz poslovnih\nrazlogov ali iz razloga nesposobnosti, je dolžan izplačati delavcu\nodpravnino. Osnova za izračun odpravnine je povprečna mesečna\nplača, ki jo je prejel delavec ali ki bi jo prejel delavec, če bi\ndelal, v zadnjih treh mesecih pred odpovedjo.\n(2) Delavcu pripada odpravnina v višini:\n- 1/5 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot eno leto do\ndeset let,\n- 1/4 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot deset let do 20\nlet,\n- 1/3 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot 20 let.\n(3) Za delo pri delodajalcu se šteje tudi delo pri njegovih pravnih\nprednikih.\n(4) Višina odpravnine ne sme presegati 10-kratnika osnove iz prvega\nodstavka tega člena, če v kolektivni pogodbi na ravni dejavnosti ni\ndoločeno drugače.\n(5) V postopku prisilne poravnave se delavec in delodajalec lahko\npisno sporazumeta o načinu, obliki ali zmanjšanju višine odpravnine\npo prvem odstavku tega člena, če bi bil zaradi izplačila odpravnine\nogrožen obstoj večjega števila delovnih mest pri delodajalcu.\n(6) Če ni s kolektivno pogodbo na ravni dejavnosti določeno\ndrugače, mora delodajalec izplačati delavcu odpravnino ob\nprenehanju pogodbe o zaposlitvi.\n\nwww.zurnal24.si/slov...mna-416126",
    "author": "murje"
  },
  {
    "ctx": "Vzajemna vložila pobudo za presojo ustavnosti zakona o statusnem preoblikovanju ",
    "ctx_link": "https://live.finance.si/vzajemna-vlozila-pobudo-za-presojo-ustavnosti-zakona-o-statusnem-preoblikovanju/a/9019831",
    "upvotes": 1,
    "content": "\nZadnja sprememba: murje 27.12.2023 13:51\nDOPOLNILNO ZDRAVSTVENO ZAVAROVANJE\n\nV okviru zavarovalništva so zaposleni tudi v oddelkih na področju\nali segmentu zdravstvenih zavarovanj, ki sklepajo, obdelujejo\nzavarovanja, izplačujejo in urejajo vsa administrativne posle v\nzvezi z škodnimi dogodki, fakturirajo premijo in skrbijo na\nfinančno poslovanje na področju zdravstvenih zavarovanj, rešujejo\npritožbene zahtevke, izvajajo aktuariat in ostalo...kjer so že par\nlet, tako visoki stroški, da to področje zavarovalniških poslov v\nizgubi...na celotno zbrano premijo 480,8 mio€ imajo v deležu\nprihodkov dopolnilna zdravstvena zavarovanja 28%...sedaj pa je\nnajvečji problem, kako ustvariti toliko poslov, da bo še dovolj\nprihodkov...če seštejemo še vse letošnja neurja, viharje, toče,\npoplave, požare,...potem si lahko mislimo, kako bodo poslovale v\nletošnjem in naslednjih letih...več podatkov pa je v poročilih\nposameznih zavarovalnic...\nwww.generali.si/porocila\n\n\nwww.vzajemna.si/o-vz...a-porocila\n\nwww.triglav.eu/sl/vl...onet-88211\n\nV Vzajemni so zaradi ukinitve dopolnilnega zavarovanja odpustili 65\nzaposlenih, zaprli naj bi tudi večino poslovalnic.\n\nVzajemna je imela konec lanskega leta 362 zaposlenih, kar pomeni,\nda bodo kljub izpadu 90 odstotkov prihodkov odpustili manj kot\npetino zaposlenih. Lani je imela Vzajemna 4,5 milijona evrov\ndobička, področje dopolnilnega zavarovanja pa ji je sodeč po letnem\nporočilu prineslo šest milijonov evrov minusa.\n\nKoliko bodo plačali za odpravnine, nam niso povedali, odgovorili so\nnam le, da so bile odpravnine \"izplačane skladno z delovnopravno\nzakonodajo\". To seveda ni noben odgovor, saj drugače kot skladno z\nzakonom sploh ne smejo biti izplačane. Po naših ocenah so za\nodpravnine porabili okrog pol milijona evrov. Ocena je sicer zelo\ntežka, saj je odpravnina odvisna od višine plače odpuščenega in od\ntega, koliko let je bil zaposlen pri podjetju. Odpravnine se\nobračunajo od povprečne bruto plače v zadnjih treh mesecih pred\nodpovedjo. Če je delavec pri delodajalcu od enega do deset let, je\nosnova petina plače, če je zaposlen več kot deset let in manj kot\ndvajset, je osnova četrtina plače, če pa je pri delodajalcu več kot\n20 let pa je osnova ena tretjina plače. Ta osnova se nato pomnoži s\nštevilom let, ko je bil delavec zaposlen pri delodajalcu. V letnem\nporočilu za 2022 smo našli podatek, da je strošek dela Vzajemne\nznašal 12,5 milijona evrov, kar pomeni, da je bila povprečna bruto\nplača 2878. Predpostavili smo, da je bil povprečni zaposleni pri\nVzajemni 11 let, kar pomeni, da bi prejel približno 7900 evrov\nodpravnine (od katere ni treba plačati prispevkov ali dohodnine),\nskupni strošek odpravnin pa bi pod temi predpostavkami znašal več\nkot pol milijona evrov.\n\nVečina poslovalnic se menda zapira, koliko, ne povedo \"Za Vzajemno\nukinitev dopolnilnega zdravstvenega zavarovanja konec leta\npredstavlja okoli 90 odstotkov zmanjšan obseg prometa. Proces\nreorganizacije in preobrazbe družbe v Vzajemno 2.0 se je že začel\nin bo potekal tudi še v prihodnjem letu. Prestrukturirali bomo\ncelotno poslovanje in delovne procese ter vzpostavili nove temelje\nza prihodnje poslovanje,\" so nam povedali v Vzajemni. Prav tako\nniso odgovorili na vprašanje, koliko poslovalnic zapirajo, po naših\ninformacijah naj bi konec leta zaprli več kot trideset poslovalnic,\ntam kjer so v najemu, pa naj bi že odpovedali najemno razmerje.\nSkupaj so imeli oziroma še imajo osem poslovnih enot in 46\nzastopstev oziroma poslovalnic. \"Zaradi spremembe obsega poslovanja\nse bo v naslednjem letu spremenilo tudi število poslovalnic, še\nvedno pa bo Vzajemna kot do zdaj prisotna na območjih vseh svojih\nosmih poslovnih enot po vsej Sloveniji,\" so povedali na Vzajemni.\nTo je spet odgovor, ki ne odgovori ničesar, saj dopušča sklepanje,\nda zapirajo vse poslovalnice razen osmih in hkrati da zapirajo le\neno, saj so potrdili, da se spreminja število poslovalnic. No,\nlahko bi tudi odprli novo poslovalnico in bi se spremenilo njihovo\nštevilo.\n\nPoslovalnice so imeli v Ajdovščini, Cerknici, Idriji, Ilirski\nBistrici, Izoli, Kopru, Luciji, Novi Gorici, Postojni, Šempetru pri\nGorici, Sežani, Tolminu, Brežicah, Črnomlju, Krškem, Novem mestu,\nSevnici, Trebnjem, BTC City-ju v Ljubljani, Domžalah, Grosuplju,\nKamniku, Kočevju, Litiji, v Šiški, Trbovljah, na Vrhniki, v Celju,\nLenartu, Mariboru, Mozirju, Ormožu, na Ptuju, v Radljah ob Dravi,\nna Ravnah na Koroškem, v Rogaški Slatini, Šentjurju, Slovenj\nGradcu, Velenju, Žalcu, v Murski Soboti, Gornji Radgoni, Lendavi in\nLjutomeru ter na Jesenicah, v Kranju in Radovljici. Poslovne enote\npa so Ljubljana, Koper, Kranj, Novo mesto, Celje, Ravne na\nKoroškem, Maribor in Murska Sobota.\n\nLetos 33 milijonov izgube zaradi omejene premije Zaradi uredbe, s\nkatero je vlada premijo dopolnilnega zdravstvenega zavarovanja\nomejila na 35,67 evra in tako preprečila podražitev na okrog 45\nevrov, bo imela Vzajemna letos okrog 33 milijonov evrov izgube.\n\"Vzajemna v skladu z zakonodajo vodi ločene bilance za poslovanje z\nnaslova dopolnilnega zdravstvenega zavarovanja in poslovanje z\nnaslova dodatnih zdravstvenih in drugih zavarovanj. Po ocenah bomo\nleto 2023 zaradi veljave Uredbe o določitvi najvišje cene premije\ndopolnilnega zdravstvenega zavarovanja zaključili z več kot 33\nmilijonov evrov izgube na dopolnilnem zdravstvenem zavarovanju.\nKončna višina izgube bo znana šele po prenehanju izvajanja\ndopolnilnega zdravstvenega zavarovanja, ko bodo poplačane vse\nobveznosti s tega naslova,\" so nam, povedali. Ustavno sodišče je\nsicer 7. decembra zavrglo ustavno presojo uredbe. Ustavni sodniki\nso menili, da morajo zavarovalnice najprej počakati na izid\nodškodninske tožbe na sodišču. Načeloma se je mogoče na ustavno\nsodišče obrniti šele, ko so izčrpana vsa druga pravna sredstva. V\nVzajemni obžalujejo, da ustavno sodišče ni opravilo vsebinske\npresoje zadeve. \"Vzajemna bo ravnala kot dober gospodar in za\npovračilo škode, ki je bila povzročena našim zavarovancem,\nuporabila pravna sredstva, ki so nam na voljo,\" napovedujejo.\n\nPri Triglavu in Generaliju dopolnilno zdravstveno zavarovanje v\ndeležu celotnih prihodkov ni bilo tako pomembno. Zavarovalnica\nTriglav nam je na vprašanje, ali bodo zaradi ukinitve dopolnilnega\nzavarovanja koga odpustili, poslala nekoliko enigmatičen odgovor,\niz katerega pa je moč sklepati, da ne: \"Zdravstvena zavarovanja\npredstavljajo enega od stebrov zavarovalne dejavnosti Skupine\nTriglav in soustvarjajo celovitost naše ponudbe. Skladno s svojo\nstrategijo že vrsto let razvijamo, krepimo in nadgrajujemo\n(dodatna) zdravstvena zavarovanja in z njimi povezane storitve tako\nv Sloveniji kot tudi na trgih regije Adria ter izvajamo mednarodna\npozavarovanja zdravstvenih zavarovanj. S temi aktivnostmi bomo\nnadaljevali tudi v prihodnje. Pri tem bomo tudi odločitve na\npodročju načrtovanja in razvoja kadrov prilagajali potrebam razvoja\nposlovanja na različnih področjih delovanja Skupine Triglav, tudi\nna področju nudenja in razvoja zdravstvenih zavarovanj ter z njimi\npovezanih storitev,\" so zapisali. Objavljamo še člen zakona o\ndelovnih razmerjih, ki govori o odpravnini.\n\nODPRAVNINA\n\n108. člen (odpravnina)\n(1) Delodajalec, ki odpove pogodbo o zaposlitvi iz poslovnih\nrazlogov ali iz razloga nesposobnosti, je dolžan izplačati delavcu\nodpravnino. Osnova za izračun odpravnine je povprečna mesečna\nplača, ki jo je prejel delavec ali ki bi jo prejel delavec, če bi\ndelal, v zadnjih treh mesecih pred odpovedjo.\n(2) Delavcu pripada odpravnina v višini:\n- 1/5 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot eno leto do\ndeset let,\n- 1/4 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot deset let do 20\nlet,\n- 1/3 osnove iz prejšnjega odstavka za vsako leto dela pri\ndelodajalcu, če je zaposlen pri delodajalcu več kot 20 let.\n(3) Za delo pri delodajalcu se šteje tudi delo pri njegovih pravnih\nprednikih.\n(4) Višina odpravnine ne sme presegati 10-kratnika osnove iz prvega\nodstavka tega člena, če v kolektivni pogodbi na ravni dejavnosti ni\ndoločeno drugače.\n(5) V postopku prisilne poravnave se delavec in delodajalec lahko\npisno sporazumeta o načinu, obliki ali zmanjšanju višine odpravnine\npo prvem odstavku tega člena, če bi bil zaradi izplačila odpravnine\nogrožen obstoj večjega števila delovnih mest pri delodajalcu.\n(6) Če ni s kolektivno pogodbo na ravni dejavnosti določeno\ndrugače, mora delodajalec izplačati delavcu odpravnino ob\nprenehanju pogodbe o zaposlitvi.\n\nwww.zurnal24.si/slov...mna-416126",
    "author": "murje"
  }
]