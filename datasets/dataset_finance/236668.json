[
  {
    "ctx": "Po poplavah v Italiji: od kod bomo letos dobili breskve ",
    "ctx_link": "https://www.finance.si/po-poplavah-v-italiji-od-kod-bomo-letos-dobili-breskve/a/9013262",
    "upvotes": 3,
    "content": "\nZadnja sprememba: murje 22.05.2023 11:52\nSAMOOSKRBA & Co.\n\nV Sloveniji imamo že tako ali tako zelo slabo samooskrbo, posebej s\nsadjem in zelenjavo, zato, bi morali počistiti in urediti vse\ntisto, kar je zaraščeno in opustošeno, da bi tam lahko vzgajali to,\nkar sami najbolj potrebujemo...žalostno, da smo tako nazadovali, da\nsmo odvisni pretežno od tujine...\n\nDNEVI ARTIČOK\n\n27.in 28.maja 2023 bo v Strunjanu veselo, saj bodo na stojnicah\nprodajali Artičoke...\n\nNa dnevih artičok s tržnico domačih pridelkov in izdelkov,\nbrezplačnim vodenjem po Strunjanskih solinah, predavanjem o uporabi\nartičok v kulinariki, delavnicami in kulinaričnimi\ndobrotami...\nkmeckiglas.com/post/...u-articok-\n\nm.facebook.com/strun...471387668/\n\n\nSTRUNJANSKE ARTIČOKE JE AVTOHTONA RASTLINA\n\nArtičoke so poleg kakija najbolj znan sadež, ki uspeva v Strunjanu,\nvendar naj bi bile v nasprotju s kakijem avtohtona istrska\nrastlina. Zato se že pojavljajo ideje, da bi domačo ali strunjansko\nartičoko vpisali v sortno listo, saj je genetska analiza pokazala,\nda se zelo razlikuje od komercialno dostopnejših sort.\n\nV slovensko Istro naj bi artičoke prišle iz Beneške republike v 15.\nstoletju, sam izvor rastline pa se največkrat povezuje z Arabci, ki\nnaj bi prinesli prva semena v Sredozemlje, kar naj bi dokazovalo\ntudi ime »al harshuff« – v italijanščini »carciofo« in španščini\n»alcachofa«. Ime v angleščini, francoščini in nemščini, od koder je\npovzeta tudi slovenska beseda, izhaja iz stare latinske\nitalijanščine »alcocalum«, »articocalus«, »articiocco« ali\n»articoca«. Artičoke sicer poznajo po vsem svetu, gojijo jih vse do\nSeverne in Južne Amerike ter Kitajske. Največja izvoznica je\nItalija, kjer jih pridelajo 400.000 ton, sledita Egipt in Španija.\nV Sloveniji se jih pridela malo, nekaj več kot tono na leto, in še\nte zgolj v slovenski Istri, čeprav ima ta v kulinariki in zdravstvu\nizredno cenjena rastlina potencial za gojenje tudi drugod po\nSloveniji. Izmed 30 različnih vrst artičok sta v Sloveniji najbolj\nznani sorti romanesco oziroma chianti, ki ima značilne velike\ncvetove in se pri nas v trgovskih centrih in na tržnicah pojavlja\nže marca, ter domača avtohtona artičoka, ki so jo, ker je pridelajo\nnajveč v Strunjanu, poimenovali kar strunjanska artičoka ter ji\ntako kot kakiju posvetili celo praznik. Strunjanska artičoka sicer\nše ni vpisana v sortno listo, tj. uradni seznam sort kmetijskih\nrastlin, ki so zaključile postopek vpisa v sortno listo v Republiki\nSloveniji, so pa na Fakulteti za matematiko, naravoslovje in\ninformacijske tehnologije Univerze na Primorskem z analizo DNK že\nugotovili, da strunjanske artičoke res predstavljajo svoj genski\nbazen, ki je najverjetneje nastajal zadnjih sto let in več.\n\nStrunjanski »aborigin« kot kralj kakijev in artičok\nFranca Giassija iz Strunjana imajo mnogi za strunjanskega kralja\nkakijev in artičok. Zase pravi, da je tako kot artičoka strunjanski\n»aborigin« in je najbolj zaslužen za to, da sta tako kaki in\nartičoka dobila svoj praznik. Kot ustanovitelj in predsednik\nTurističnega društva Salinera iz Strunjana je namreč želel, da bi\nza kaki, kasneje pa še artičoko zvedelo čim več ljudi s celine, kot\npravijo območju za Črnim Kalom pravoverni Istrani. »Leta 1990 sem\nzačel saditi kakije. Takrat jih ni nihče povohal, zdaj ga ima pred\nhišo že praktično vsa Slovenija. Podobno je z artičokami. Prvi\npraznik smo organizirali pred desetimi leti, zdaj je povpraševanja\npo strunjanskih artičokah vedno več. Tudi zato, ker imajo\nspecifičen okus. Čeprav so nekoliko manjše kot gojene z\nitalijanskih plantaž, so boljšega okusa. Razlika med lepo uvoženo\nin istrsko artičoko je enaka razliki med gojenimi in divjimi\nšparglji,« razloži Giassi in vehementno doda, da »naša strunjanska\nartičoka še nima imena. Podobna je sicer artičokam z otoka Sant\nErasmo v beneški laguni, vendar imajo italijanske bolj špičaste\ncvetove.« No, kasneje malce potoži, da letos praznika artičok ne\nbo, ker je vreme preveč neugodno, kar se je zgodilo že drugič,\nodkar se slavi praznik te čudovite in zdravilne rastline. A kljub\npraznični promociji artičok v istrski kulinarični ponudbi praktično\nni, tudi ko je sezona. »Če bi bila sladka kot kaki, bi bilo morda\ndrugače. Zakaj se ni prijela, ne vem, čeprav je zelo zdrava,« pove\nFranco Giassi na svoji njivi, ko se premaknemo nekaj metrov za\nhišo. Večino artičok proda zadrugi Agraria, nekaj malega lokalnim\ngostincem, ostalo pa na prazniku artičok in turistom na svoji\nkmetiji. Letos bo letina sicer dobra, vendar rast zaradi preobilice\ndežja zaostaja. Lani ob tem času so praktično vse artičoke že\npobrali in prodali.\n\nArtičoka je nežna rastlina\nRazlog, zakaj je artičoka še vedno rastlina, ki največ uspeva na\ndomačih vrtovih in jo imajo bolj kot ne vsi le za osebno uporabo,\nnaj bi se po besedah Jane Bolčič skrival tudi v tem, da je artičoka\nrastlina, ki ne prenese nizkih temperatur. Le do minus pet stopinj\nCelzija. »Leta 1996, ko je bila huda pozeba, so bili mladi nasadi\nartičoke povsem uničeni,« pravi svetovalka specialistka za\nzelenjadarstvo na Kmetijsko gozdarskem zavodu Nova Gorica. Zato jo\nlahko gojijo le na izredno ugodnih mikroklimatskih legah, mladi\nnasadi pa potrebujejo tudi namakanje v sušnih poletnih mesecih.\nZakaj je tudi na menijih v restavracijah po slovenski Istri redko\nprisotna, pa Bolčičeva vidi razlog v tem, da trgovci ne znajo\nravnati z občutljivimi cvetovi. »Delajo napako, ker je ne prodajajo\ntako kot na primer v Italiji na tržnicah v šopkih, ki so v vodi,\npodobno kot se prodaja divje šparglje. Če ni v vodi, postane\nartičoka vlaknasta in je ljudje ne marajo. Obrana mora biti pravi\nčas, ker je nežna rastlina.« To, da se domače vijoličaste\nstrunjanske artičoke veliko bolje prodajajo kot gojene italijanske,\npove tudi Patricija Pirnat, vodja pridelave v KZ Agraria Koper. »Ko\npridejo v naše trgovinice, jih takoj razgrabijo. Vendar jih je žal\nmalo,« pravi Pirnatova. Zato bi radi v Agrarii spodbudili čim več\nkmetov, da bi artičoke začeli saditi bolj intenzivno. S tem namenom\nso se povezali z Univerzo na Primorskem, da bi dokazali, da gre res\nza avtohtono rastlino, in jo kot takšno vpisali v sortno listo. To\njim utegne celo uspeti, saj so analize, ki so jih opravili na\nFakulteti za matematiko, naravoslovje in informacijske tehnologije,\npokazale, da gre pri strunjanski artičoki res za posebno\nsorto.\n\n»Genetsko profiliranje DNK smo opravili na 33 vzorcih artičok. Od\ntega smo 29 vzorcev nabrali pri različnih pridelovalcih\nstrunjanskih artičok iz Slovenske Istre in jih nato genetsko\nprimerjali s štirimi znanimi italijanskimi sortami (carciofo\nromanesco, violetto di romagna, romolo, emerald). Genetska analiza\nje pokazala, da se strunjanska artičoka zelo razlikuje od\nkomercialno dostopnih sort,« pravi Dunja Bandelj, vodja projekta.\nSicer se je tudi znotraj strunjanske skupine artičok pokazala\ngenetska raznolikost, ki pa je najverjetneje posledica različnih\npraks razmnoževanja ter izmenjave sadilnega materiala med\npridelovalci. »Ne glede na to pa smo z genetsko analizo pokazali,\nda strunjanska artičoka predstavlja svojo edinstveno dednino, ki jo\nbo treba v nadaljevanju sistematsko proučiti in okarakterizirati,«\ndoda Bandljeva. Eden tistih, ki se artičokam posvečajo tako na\nznanstvenem področju kot v praksi, je Matjaž Sakelšak iz Svetega\nPetra nad dolino Dragonje. Je edini, ki je artičoki posvetil svojo\ndiplomo na Univerzi na Primorskem in jo tudi začel saditi. Trenutno\nima v obdelavi njivo s 500 sadikami, na leto jih pridela za zdaj\nskromnih 50 kilogramov, vendar namerava nasade še širiti.\n»Povpraševanje je, ni pa še tako, da bi človek rekel, da bo namesto\noljk posadil artičoke. Ampak kljub vsemu zgodba že postaja tržno\nzanimiva,« pravi Sakelšak.\nwww.dnevnik.si/1042887689\n\n\nwww.primorske.si/pri...iz-articok",
    "author": "murje"
  },
  {
    "ctx": "Po poplavah v Italiji: od kod bomo letos dobili breskve ",
    "ctx_link": "https://www.finance.si/po-poplavah-v-italiji-od-kod-bomo-letos-dobili-breskve/a/9013262",
    "upvotes": 3,
    "content": "\nZadnja sprememba: murje 22.05.2023 11:52\nSAMOOSKRBA & Co.\n\nV Sloveniji imamo že tako ali tako zelo slabo samooskrbo, posebej s\nsadjem in zelenjavo, zato, bi morali počistiti in urediti vse\ntisto, kar je zaraščeno in opustošeno, da bi tam lahko vzgajali to,\nkar sami najbolj potrebujemo...žalostno, da smo tako nazadovali, da\nsmo odvisni pretežno od tujine...\n\nDNEVI ARTIČOK\n\n27.in 28.maja 2023 bo v Strunjanu veselo, saj bodo na stojnicah\nprodajali Artičoke...\n\nNa dnevih artičok s tržnico domačih pridelkov in izdelkov,\nbrezplačnim vodenjem po Strunjanskih solinah, predavanjem o uporabi\nartičok v kulinariki, delavnicami in kulinaričnimi\ndobrotami...\nkmeckiglas.com/post/...u-articok-\n\nm.facebook.com/strun...471387668/\n\n\nSTRUNJANSKE ARTIČOKE JE AVTOHTONA RASTLINA\n\nArtičoke so poleg kakija najbolj znan sadež, ki uspeva v Strunjanu,\nvendar naj bi bile v nasprotju s kakijem avtohtona istrska\nrastlina. Zato se že pojavljajo ideje, da bi domačo ali strunjansko\nartičoko vpisali v sortno listo, saj je genetska analiza pokazala,\nda se zelo razlikuje od komercialno dostopnejših sort.\n\nV slovensko Istro naj bi artičoke prišle iz Beneške republike v 15.\nstoletju, sam izvor rastline pa se največkrat povezuje z Arabci, ki\nnaj bi prinesli prva semena v Sredozemlje, kar naj bi dokazovalo\ntudi ime »al harshuff« – v italijanščini »carciofo« in španščini\n»alcachofa«. Ime v angleščini, francoščini in nemščini, od koder je\npovzeta tudi slovenska beseda, izhaja iz stare latinske\nitalijanščine »alcocalum«, »articocalus«, »articiocco« ali\n»articoca«. Artičoke sicer poznajo po vsem svetu, gojijo jih vse do\nSeverne in Južne Amerike ter Kitajske. Največja izvoznica je\nItalija, kjer jih pridelajo 400.000 ton, sledita Egipt in Španija.\nV Sloveniji se jih pridela malo, nekaj več kot tono na leto, in še\nte zgolj v slovenski Istri, čeprav ima ta v kulinariki in zdravstvu\nizredno cenjena rastlina potencial za gojenje tudi drugod po\nSloveniji. Izmed 30 različnih vrst artičok sta v Sloveniji najbolj\nznani sorti romanesco oziroma chianti, ki ima značilne velike\ncvetove in se pri nas v trgovskih centrih in na tržnicah pojavlja\nže marca, ter domača avtohtona artičoka, ki so jo, ker je pridelajo\nnajveč v Strunjanu, poimenovali kar strunjanska artičoka ter ji\ntako kot kakiju posvetili celo praznik. Strunjanska artičoka sicer\nše ni vpisana v sortno listo, tj. uradni seznam sort kmetijskih\nrastlin, ki so zaključile postopek vpisa v sortno listo v Republiki\nSloveniji, so pa na Fakulteti za matematiko, naravoslovje in\ninformacijske tehnologije Univerze na Primorskem z analizo DNK že\nugotovili, da strunjanske artičoke res predstavljajo svoj genski\nbazen, ki je najverjetneje nastajal zadnjih sto let in več.\n\nStrunjanski »aborigin« kot kralj kakijev in artičok\nFranca Giassija iz Strunjana imajo mnogi za strunjanskega kralja\nkakijev in artičok. Zase pravi, da je tako kot artičoka strunjanski\n»aborigin« in je najbolj zaslužen za to, da sta tako kaki in\nartičoka dobila svoj praznik. Kot ustanovitelj in predsednik\nTurističnega društva Salinera iz Strunjana je namreč želel, da bi\nza kaki, kasneje pa še artičoko zvedelo čim več ljudi s celine, kot\npravijo območju za Črnim Kalom pravoverni Istrani. »Leta 1990 sem\nzačel saditi kakije. Takrat jih ni nihče povohal, zdaj ga ima pred\nhišo že praktično vsa Slovenija. Podobno je z artičokami. Prvi\npraznik smo organizirali pred desetimi leti, zdaj je povpraševanja\npo strunjanskih artičokah vedno več. Tudi zato, ker imajo\nspecifičen okus. Čeprav so nekoliko manjše kot gojene z\nitalijanskih plantaž, so boljšega okusa. Razlika med lepo uvoženo\nin istrsko artičoko je enaka razliki med gojenimi in divjimi\nšparglji,« razloži Giassi in vehementno doda, da »naša strunjanska\nartičoka še nima imena. Podobna je sicer artičokam z otoka Sant\nErasmo v beneški laguni, vendar imajo italijanske bolj špičaste\ncvetove.« No, kasneje malce potoži, da letos praznika artičok ne\nbo, ker je vreme preveč neugodno, kar se je zgodilo že drugič,\nodkar se slavi praznik te čudovite in zdravilne rastline. A kljub\npraznični promociji artičok v istrski kulinarični ponudbi praktično\nni, tudi ko je sezona. »Če bi bila sladka kot kaki, bi bilo morda\ndrugače. Zakaj se ni prijela, ne vem, čeprav je zelo zdrava,« pove\nFranco Giassi na svoji njivi, ko se premaknemo nekaj metrov za\nhišo. Večino artičok proda zadrugi Agraria, nekaj malega lokalnim\ngostincem, ostalo pa na prazniku artičok in turistom na svoji\nkmetiji. Letos bo letina sicer dobra, vendar rast zaradi preobilice\ndežja zaostaja. Lani ob tem času so praktično vse artičoke že\npobrali in prodali.\n\nArtičoka je nežna rastlina\nRazlog, zakaj je artičoka še vedno rastlina, ki največ uspeva na\ndomačih vrtovih in jo imajo bolj kot ne vsi le za osebno uporabo,\nnaj bi se po besedah Jane Bolčič skrival tudi v tem, da je artičoka\nrastlina, ki ne prenese nizkih temperatur. Le do minus pet stopinj\nCelzija. »Leta 1996, ko je bila huda pozeba, so bili mladi nasadi\nartičoke povsem uničeni,« pravi svetovalka specialistka za\nzelenjadarstvo na Kmetijsko gozdarskem zavodu Nova Gorica. Zato jo\nlahko gojijo le na izredno ugodnih mikroklimatskih legah, mladi\nnasadi pa potrebujejo tudi namakanje v sušnih poletnih mesecih.\nZakaj je tudi na menijih v restavracijah po slovenski Istri redko\nprisotna, pa Bolčičeva vidi razlog v tem, da trgovci ne znajo\nravnati z občutljivimi cvetovi. »Delajo napako, ker je ne prodajajo\ntako kot na primer v Italiji na tržnicah v šopkih, ki so v vodi,\npodobno kot se prodaja divje šparglje. Če ni v vodi, postane\nartičoka vlaknasta in je ljudje ne marajo. Obrana mora biti pravi\nčas, ker je nežna rastlina.« To, da se domače vijoličaste\nstrunjanske artičoke veliko bolje prodajajo kot gojene italijanske,\npove tudi Patricija Pirnat, vodja pridelave v KZ Agraria Koper. »Ko\npridejo v naše trgovinice, jih takoj razgrabijo. Vendar jih je žal\nmalo,« pravi Pirnatova. Zato bi radi v Agrarii spodbudili čim več\nkmetov, da bi artičoke začeli saditi bolj intenzivno. S tem namenom\nso se povezali z Univerzo na Primorskem, da bi dokazali, da gre res\nza avtohtono rastlino, in jo kot takšno vpisali v sortno listo. To\njim utegne celo uspeti, saj so analize, ki so jih opravili na\nFakulteti za matematiko, naravoslovje in informacijske tehnologije,\npokazale, da gre pri strunjanski artičoki res za posebno\nsorto.\n\n»Genetsko profiliranje DNK smo opravili na 33 vzorcih artičok. Od\ntega smo 29 vzorcev nabrali pri različnih pridelovalcih\nstrunjanskih artičok iz Slovenske Istre in jih nato genetsko\nprimerjali s štirimi znanimi italijanskimi sortami (carciofo\nromanesco, violetto di romagna, romolo, emerald). Genetska analiza\nje pokazala, da se strunjanska artičoka zelo razlikuje od\nkomercialno dostopnih sort,« pravi Dunja Bandelj, vodja projekta.\nSicer se je tudi znotraj strunjanske skupine artičok pokazala\ngenetska raznolikost, ki pa je najverjetneje posledica različnih\npraks razmnoževanja ter izmenjave sadilnega materiala med\npridelovalci. »Ne glede na to pa smo z genetsko analizo pokazali,\nda strunjanska artičoka predstavlja svojo edinstveno dednino, ki jo\nbo treba v nadaljevanju sistematsko proučiti in okarakterizirati,«\ndoda Bandljeva. Eden tistih, ki se artičokam posvečajo tako na\nznanstvenem področju kot v praksi, je Matjaž Sakelšak iz Svetega\nPetra nad dolino Dragonje. Je edini, ki je artičoki posvetil svojo\ndiplomo na Univerzi na Primorskem in jo tudi začel saditi. Trenutno\nima v obdelavi njivo s 500 sadikami, na leto jih pridela za zdaj\nskromnih 50 kilogramov, vendar namerava nasade še širiti.\n»Povpraševanje je, ni pa še tako, da bi človek rekel, da bo namesto\noljk posadil artičoke. Ampak kljub vsemu zgodba že postaja tržno\nzanimiva,« pravi Sakelšak.\nwww.dnevnik.si/1042887689\n\n\nwww.primorske.si/pri...iz-articok",
    "author": "murje"
  }
]