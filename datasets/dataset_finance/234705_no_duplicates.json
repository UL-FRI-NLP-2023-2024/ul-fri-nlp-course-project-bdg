[
    {
        "ctx": "Pesimizem ni ustavil dotoka sredstev v vzajemne sklade",
        "ctx_link": "https://www.finance.si/pesimizem-ni-ustavil-dotoka-sredstev-v-vzajemne-sklade/a/9005493",
        "upvotes": 1,
        "content": "\nZadnja sprememba: murje 28.10.2022 15:30\nVZAJEMNI SKLADI\n\nVzajemni skladi: V prvih devetih mesecih polovica manj neto\nvplačil\n\nValores\n\nV prvih devetih mesecih letošnjega leta je bilo v slovenskih\nvzajemnih skladih 167,36 milijona evrov neto vplačil, kar je\npolovica manj kot v enakem obdobju lani. Lani je bilo do oktobra\n333 milijonov evrov neto vplačil.\n\nVrednost sredstev v upravljanju v vzajemnih skladih je konec\nseptembra znašala 3,863 milijarde evrov, kar je sicer okrog pol\nmilijarde evrov manj kot ob koncu lanskega leta, ko je bil dosežen\nrekord. Razlog so predvsem vse večji prodajni pritiski na svetovnih\nborzah\n\nVzajemni skladi očitno ostajajo zanimivi za slovenske vlagatelje. V\nseptembru je bilo več kot 21 milijonov evrov neto vplačil, kar\npomeni, da je bilo vplačil več kot izplačil. Po slabšem juniju, ko\nje bilo neto vplačil nekoliko manj kot pet milijonov evrov, so se\nvplačila z julijem močno povišala in presegla 23 milijonov, v\navgustu pa so spet presegla 20 milijonov evrov, kažejo zadnji\npodatki Agencije za trg vrednostnih papirjev (ATVP).\n\nV prvih devetih mesecih letošnjega leta je bilo v slovenskih\nvzajemnih skladih 167,36 milijona evrov neto vplačil, kar je\npolovica manj kot v enakem obdobju lani. Lani je bilo do oktobra\n333 milijonov evrov neto vplačil.\n\nVrednost sredstev v upravljanju v vzajemnih skladih je konec\nseptembra znašala 3,863 milijarde evrov, kar je sicer okrog pol\nmilijarde evrov manj kot ob koncu lanskega leta, ko je bil dosežen\nrekord. Razlog so predvsem vse večji prodajni pritiski na svetovnih\nborzah. K znižanju vrednosti sredstev so najbolj prispevala\nprevrednotenja delniških skladov, ki predstavljajo 65 odstotkov\nvseh sredstev domačih vzajemnih skladov.\n\nDelniški in mešani skladi s prilivi\nV delniške vzajemne sklade je bilo septembra 11,3 milijona evrov\nneto vplačil, v mešane sklade 2,1 milijona evrov, iz obvezniških\nskladov pa je prišlo do odliva sredstev v višini 900 tisoč evrov.\nTo je že šesti letošnji mesec zapored, ko je bil zabeležen odliv\nsredstev iz obvezniških vzajemnih skladov.\n\nV prvih devetih mesecih lani je bilo še enkrat več neto vplačil v\ndelniške sklade kot letos, medtem ko je bilo vplačil v mešane\nsklade kar trikrat toliko kot lani.\n\n\"V zadnjem obdobju nismo zabeležili večjih odlivov iz svojih\nskladov. Obstoječi vlagatelji so nekoliko pasivnejši, novi\nvlagatelji pa se večinoma odločajo za naložbe prek mesečnih vplačil\nv varčevalne pakete,\" denimo opažajo pri Primorskih skladih, ki\nbodo verjetno dobili novega lastnika. V panogo upravljanja\npremoženja namreč želi zakorakati Joc Pečečnik, ki Primorske sklade\nprevzema prek svojega podjetja Elektronček Group.\n\nZaradi povečane negotovosti glede implikacij vojne v Ukrajini in\nvišjih obrestnih mer so se vrednosti delnic na svetovnih delniških\ntrgih znižale. Negotovosti na finančnih trgih so se v drugi\npolovici maja sicer pomirile. \"Domači vzajemni skladi niso imeli\nlikvidnostnih težav, saj so neto vplačila, kljub povišani\nvolatilnosti in visoki negotovosti, ostala pozitivna,\" opažajo v\nBanki Slovenije (BS) v najnovejšem poročilu.\n\nInvesticijski skladi v evrskem območju beležijo neto odlive\nPo opažanjih Banke Slovenije investicijski skladi v evrskem območju\nže od februarja dalje beležijo neto odlive. \"Neto odlivi so bili še\nposebej izraziti pri obvezniških skladih, ti pa so tudi edina vrsta\nskladov, ki so tudi v Sloveniji zabeležili neto odlive.\" Po besedah\ncentralnih bankirjev so bili neto odlivi iz obvezniških skladov\nposledica močnih inflacijskih pritiskov, ki jih je spodbudil porast\ncen surovin ob izbruhu vojne v Ukrajini.\n\nV primerjavi s prvim polletjem lanskega leta so bila neto vplačila\nv domače vzajemne sklade v letošnjem prvem polletju sicer skoraj 60\nodstotkov nižja. \"K neto vplačilu, ki je v prvem polletju znašalo\n101,7 milijona evrov, so najbolj prispevala gospodinjstva (80\nodstotkov), največji delež vplačil pa so zabeležili delniški skladi\n(75 odstotkov),\" pišejo v poročilu BS.\n\nPo njihovi oceni je bilo v prvem polletju mogoče opaziti tudi\nselitev vlagateljev v varnejše naložbe, saj je bil neto tok v\ndenarne sklade v primerjavi z lanskim letom pozitiven.\nVeč: BloombergAdria\n20.oktobra 2022\n\nsi.bloombergadria.co...acil/news/\n\nvalores.si/vzajemni-...o-vplacil/",
        "author": "murje"
    }
]