[
  {
    "message": "Doma imamo manjši bazen (\"napihljivi\", oz. tisti, ki se ga postavi in ga potem voda dama \"napihne\"), premera 3m. Zanima me, kako je z vzdrževanjem.  Vodo ponoči filtriram (črpalka porabi 40W - torej manj kot navadna žarnica), za higieno pa zaenkrat uporabljam klorirne tablete. Bi se pa rad izognil kloru - obstaja kakšna varianta?  Nekje sem zasledil, da obstaja tudi neko čiščenje z aktivnim kisikom - ve kdo kaj več o tem?  Poleg tega me zanima kako je s Ph - menda je to najpomembnejše, torej, če je PH v ustreznem območju, naj bi se celo dalo preživeti brez kloriranja. Je to res, če da, koliko časa?  Mimogrede, kako pogosto je priporočljivo menjati vodo v bazenu? Malo sem gledal cene m3 vode (v naš bazen gre okrog 3000 litrov) - 1 m3 (1000 litrov) stane okrog 0,6 EUR. ",
    "user": "poweroff"
  },
  {
    "message": "Nekje sem zasledil, da obstaja tudi neko čiščenje z aktivnim kisikom - ve kdo kaj več o tem? IIRC gre za ozon ",
    "user": "noraguta"
  },
  {
    "message": "Kolk je pa to pol strupena zadeva? A to ga proizvaja kakšna naprava, ali se doda v obliki tablet? ",
    "user": "poweroff"
  },
  {
    "message": "Verjetno rabiš kakšno napravo, ki ti ga proizvaja na licu mesta. ",
    "user": "zee"
  },
  {
    "message": "strupena je najbrž tolk kot kak sprehod po gozdu al pa laserski printer. sam ozon je precej reaktiven ampak bolj draži kot pa kaj drugega , če koncentracija ni prevelika. ampak nisem ziher kako je pri bazenih , vem pa da se uporablja za dezinfekcijo vode. ",
    "user": "noraguta"
  },
  {
    "message": "Jest sm ga glih dones prvič nafilal z vodo. Je potrebno vsak dan ponoč filtrirat al kako?  Kje se da dobit klorove tablete in filtre za črpalko (kupu sem en bazen k je v Merkurju v akciji po 55EUR)? ",
    "user": "Djuro"
  },
  {
    "message": "Obi recimo. Bazen za 55 EUR si predstavljam, da ni ravno velik, zato ga pomoje ni treba vzdrževat tako \"agresivno\" kot velikega. ",
    "user": "KoMar-"
  },
  {
    "message": "Že več kot 1 mesec mi stoji postavljen bazen z cca 6m3 vode.  Več ali manj kar rabiš je \"boja\" za doziranje klor tablet in tekočina proti algam. Po enem mesecu je voda tip-top. Filtriranje sem povsem ukinil ker pomaga manj kot nič. Plavajoč mrčes odstranim na roke, zvečer pa bazen pokrijem s plahto, da se preko noči ne nabere 1000 plavajočih mušic.  Ph sploh ni problematičen, klora pa imam tudi nekje na idealni vrednosti. Tudi če nimaš merilca za klor se da ocenit kdaj ga je dovolj. Ko začne smrdet podobno kot v javnih bazenih si tam-tam. ",
    "user": "roscha"
  },
  {
    "message": "Hja, jaz se ga tudi kupil v akciji. In najprej nalil bolj malo vode - za test. Po 2 dneh so bi le notri že alge. Stene so bile povsem sluzaste.  Potem sem se malo pozanimal in treba je redno filtrirat. Klorove tablete pa imajo načeloma povsod, samo trenutno je zmanjkalo majhnih pakung. ",
    "user": "poweroff"
  },
  {
    "message": "Lahko pa kupiš robotskega čistilca bazena - klik  ",
    "user": "fosil"
  },
  {
    "message": "Eh, tisto je samo sesalec za dno. ",
    "user": "poweroff"
  },
  {
    "message": "Mogoče UV lampa za pobijat alge ? ",
    "user": "Pyr0Beast"
  },
  {
    "message": "Alge se pobija z algecidom, ki se ga dodaja tedensko. ",
    "user": "KoMar-"
  },
  {
    "message": "Takšnega robotskega sesalca ima moj znanec za čiščenje svojega 12x5x1,5 m bazena. Dvakrat na leto ga sicer očisti ročno, rpedvsem linijo, kjer je voda. ",
    "user": "zee"
  },
  {
    "message": "All in all je pogostejša menjava vode + čiščenje manjših bazenov še najboljše kar lahko narediš. Še sploh če vodo lahko vržeš med rože in vrt. Je pa res lažje in hitreje mal kemije not zmetat pa traja... ",
    "user": "ThinkPad"
  },
  {
    "message": "Pa verjetno je dobro se tudi stuširat preden greš noter. ",
    "user": "Pyr0Beast"
  },
  {
    "message": "Že nekaj let imam bazen premera 4,5 m in višine 110 cm. V teh letih sem se naučil, da je daleč najbolj pomemben PH vode. Če ti odleti v bazično področje, se ti bodo zelo hitro naredile alge. v kombinaciji s toplo vodo je to lahko en dan. Ko imaš enkrat alge v bazenu, je najboljše zamenjati vso vodo, vsi ostali ukrepi (algicid, zgoščevanje raztopljenih snovi v vodi itd.) so se pokazali kot zelo kratkoročni. V nobenem primeru se ne moreš izogniti kloriranju ali uporabi aktivnega kisika, vendar lahko količino ob pravilnem PH vode zelo zmanjšaš. Uporabljal sem tako klor, kot aktivni kisik in ob rednem vzdrževanju ni bilo nikoli vonja po dezinfekcijskem sredstvu (vonja po kloru). Problem je bil edino, ko smo se vrnili iz dopusta, takrat je bilo potrebno menjati vodo ali pa narediti klorni šok in bazen ni bil uporaben kaka dva dni. Sredstvo proti algam pa običajno dodam samo pri \"zagonu\" bazena. Ker sem včeraj zvečer prišel iz dopusta in letos še nimam postavljenega bazena, bom to opravil danes (če ne bo deževalo).  Aja... Pa filter mora delovati vsaj vsako noč. ",
    "user": "ToniT"
  },
  {
    "message": "Zanimivo, da noben ne omenja slane vode. Sem se pogovarjal z znancem, ki je povedal, da imajo slano vodo, merilni sistem, ki meri količino slanih delcev na 1000 (jih mora biti vsaj 36) in opozarja na nekatere druge parametre, regulira pretok skozi črpalko, temperaturo vode. V bazenu je še že omenjeni robotski sesalec, ki odstranjuje trdne delce in usedline. Vode ne menjajo temveč samo dolivajo, da ohranjajo nivo gladine, ki se manjša zaradi kopanja in izhlapevanja. Težave z algami se občasno pojavijo le na stopnicah, kjer je gladina vode nižja, te pa takrat ročno očistijo. Bazen je celo leto napolnjen z vodo (v Dalasu voda ne zmrzne). Velikost bazena cca 66 kubnih metrov vode. Bom kolega povprašal za detaile glede soli in podrobnosti za opremo. ",
    "user": "milc"
  },
  {
    "message": "@milc Primerjati bazen, katerega samo oprema (brez bazena) stane nekaj 10.000 EUR z bazenom, ki stane 60 EUR (z opremo), je bolj tako... ",
    "user": "ToniT"
  },
  {
    "message": "Nisem brala celotne niti - če se ponavljam, se oproščam. Če se želiš izogniti kloru, lahko uporabiš milcev napotek glede slane vode. V Hoferjih ponekod še imajo napravo, ki ti iz slane vode spotoma proizvaja klor, s čemer se izogneš potrebi po algicidu in kloru, še vedno pa moraš vzdrževati pH. V večje bazene se na začetku doda še nekaj, kar najverjetneje obarja kovine, da kasneje nimaš težav s kamnom, ampak za male bazene najbrž nima preveč smisla. Če v nobenem Hoferju ne najdeš več naprave za \"tretma s soljo\", pa je isto podjetje, čigar bazene je imel Hofer, po vseh domovih pošiljalo svoje prospekte in boš za malenskost višjo ceno lahko to kupil pri njih. Če me spomin ne vara, potrebuješ nekje 4-6 kg soli na kubik vode, načeloma samo enkrat v sezoni oziroma po potrebi dodajaš v bistveno manjših količinah.  Če vodo primerno vzdržuješ, je ni potrebno menjati nikoli (lahko bi jo imel celo več let), ampak načeloma jo natočiš enkrat na leto in potem samo vzdržuješ. Je pa res razlika v tem, da če gre za zelo majhno količino vode, s katero lahko zaliješ tudi vrt (če vode nisi zasvinjal s kemijo), jo lahko tudi menjuješ. Pri večjih bazenih menjava ne pride v poštev.  pH je zelo pomemben in ga je potrebno neprestano nižati. Lahko si kupiš mini merilec in dve steklenički indikatorja (za klor in pH), ki ti na 0,2 natančno pokažejo pH, optimalen je med 7,0 in 7,4. Če naraste preveč nad 7,4, se začnejo kopičiti težave. Če ostaneš na klasiki (pH + klor + algicid), je pomembno, da malo kemikalij dodaš po vsakem nalivu, ker se takrat najraje pričnejo razmnoževati alge, sicer pa se algicid dodaja enkrat tedensko, klor pa po potrebi (glede na indikator). Če pridejo alge, je koristno šok kloriranje z granulatom in par dni za tem še algicid. Vendar ti samo pravilen pH ne bo vzdrževal vode brez alg. Alge se zelo zelo hitro zaredijo v bazenu.  A lahko pridemo testirat bazen? :) :) :)  Še en link primorskega podjetja, kjer je mogoče kupiti vse kemikalije in vso opremo (verjamem pa, da niso edini): http://www.titro.si/ ",
    "user": "mojca"
  },
  {
    "message": "Oprema: http://www.haywardnet.com/ Sol: mehčalna sol brez dodanih mineralov Čistilec: http://www.polarispool.com/poolcleaners... ",
    "user": "milc"
  },
  {
    "message": "Mojca, ampak pri tisti napravi, ki iz soli proizvaja klor, gre tudi za kloriranje, ne? V tem primeru se kloru ne izogneš... ",
    "user": "poweroff"
  },
  {
    "message": "Jap.  Ampak je tisto klor, ne hipoklorid ali kaj podobnega. ",
    "user": "Pyr0Beast"
  },
  {
    "message": "Hmm, ampak a ni sam klor še bolj strupen? ",
    "user": "poweroff"
  },
  {
    "message": "Dokler se raztopi v vodi in je v nizkih koncentracijah, ti ne bo hudega. Isto je aktiven kot tisti prašek. ",
    "user": "Pyr0Beast"
  },
  {
    "message": "Mi smo se tu enkrat, probal naravno znebit teh stvari in to tako da smo par 100 kg soli stresl notr (v bazen 7,5m x 3,5m)nekaj časa je zadeva pomagala ampak je bila voda precej slana tko da smo zadevo opustili. ",
    "user": "Tody"
  },
  {
    "message": "Iz nekajletnih izkušenj: - bazen napolnim konec maja - cca 18 kubikov vode - uporabljam peščeni filter, ki mi enkrat dnevno prefiltrira vso vodo, pesek je za eno sezono - REDNO merim Ph in po potrebi dodajam Ph-minus, da ga ohranjam pod 7,4 - v plavajoči želvi imam 200g klor tableto na minimum - nobenega vonja po kloru ni  - nobenih drugih kemikalij! samo sesalec za dno (tedensko) in mrežo za večje smeti - nobenih alg nisem še imel - redno tuširanje pred bazenom - brez izjeme - paziti na travo in zemljo na podplatih! - celo sezono imam čisto vodo in neizmerno uživam - predlanskim do sredine oktobra - na koncu sezone izpraznim, posušim in pospravim v suho klet. ",
    "user": "lufthammer"
  },
  {
    "message": "- redno tuširanje pred bazenom - brez izjeme - paziti na travo in zemljo na podplatih!  Bah, a ni ravno to čar bazena, da se ves prešvican vržeš notri in začutiš instantno olajšanje :P ",
    "user": "OrkAA"
  },
  {
    "message": " OrkAA je 18. jul 2010 ob 21:45 izjavil:- redno tuširanje pred bazenom - brez izjeme - paziti na travo in zemljo na podplatih!  Bah, a ni ravno to čar bazena, da se ves prešvican vržeš notri in začutiš instantno olajšanje :P   če te BK za bazen in vodo v njem, potem kar izvoli, po nekaj dnevih se pa čudi   Tudi mi bomo postavili bazen, tako da je tale tema kar koristna, predvsem izkušnje ostalih. ",
    "user": "boogie_xlr"
  },
  {
    "message": "lufthammer je dal kar nekaj dobrih nasvetov, jp. Mi imamo že 3. sezono Intexovega 549x122 in še lepo funkcionira. ",
    "user": "KoMar-"
  },
  {
    "message": "pa ni potrebno ravno tuširanje ... jaz se samo zunaj z vodo splahnem, pa sem že v bazenu :) ",
    "user": "zzokyy"
  },
  {
    "message": " zzokyy je 18. jul 2010 ob 23:06 izjavil:pa ni potrebno ravno tuširanje ... jaz se samo zunaj z vodo splahnem, pa sem že v bazenu :)  In kako to narediš? Te nekdo z ajmarjem oplakne?  Nisem rekel, da se je treba dezinficirat pred kopanjem. Postaviš si en lep solarni tuš na vrt, da ne greš prešvican v bazen in je stvar rešena. Če pa v splošnem nisi \"prjatu žajfe\", bo pa problem kmalu viden. ",
    "user": "lufthammer"
  },
  {
    "message": "In kako švic škoduje vodi v bazenu?  O. ",
    "user": "Okapi"
  },
  {
    "message": "Pa še to: - redno čez noč pokrivati in umikati lestev, če jo imate! Majhni otroci zelo radi plezajo, pa kakšna žival je tudi firbčna. ",
    "user": "lufthammer"
  },
  {
    "message": "V navodilih piše da je pred polnjenjem potrebno notranjost bazena premazati z algecidom in pustiti da se posuši. Ali je to potrebno temeljito premazat z gobico ali je dovolj če samo malo polijem? Rokavice?  Damn, pozabu sem nabavit pH-... ",
    "user": "boogie_xlr"
  },
  {
    "message": "Kje se sedaj dobi najceneje bazen dimenzij min 3,5m X 1m (pomembno mi je da je vsaj meter globine), črpalke ne potrebujem ker imam od prejšnega (3,6mX 90) ali bo preslaba? ",
    "user": "Hardstyle"
  },
  {
    "message": " boogie_xlr je 19. jul 2010 ob 17:41 izjavil:V navodilih piše da je pred polnjenjem potrebno notranjost bazena premazati z algecidom in pustiti da se posuši. Ali je to potrebno temeljito premazat z gobico ali je dovolj če samo malo polijem? Rokavice?  Damn, pozabu sem nabavit pH-...   Ja namaži vraga no.  Rokavice (rdeče, ki so do komolcev praktično), po možnosti očala ter dobra goba. Nato pa se stuširati po takem delu.  Pusti da se posuši nato pa rahlo speri z vodo. ",
    "user": "Pyr0Beast"
  },
  {
    "message": "Pozdravljeni  Odločam se o nakupu bazenčka :) Bazen Ultra Quadra I. 549 x 274 x 132 cm  Kakšne izkušnje imate s tem bazenom?  Koliko sezon zdrži ta bazen?  Predvsem pa me zanima vzdrževanje tega bazena. Bazen bo postavljen na mivki. ",
    "user": "D-PaX"
  },
  {
    "message": "Zanima me še tale stvarca :) Protitočna plavalna naprava Za 1x je cena absolutno previsoka. ",
    "user": "D-PaX"
  },
  {
    "message": "Kaj pomeni, če je voda v bazenu čisto bela? ",
    "user": "assez"
  },
  {
    "message": "Mogoče zrak prihaja v filter ali črpalko, bela postane zaradi drobnih mehurčkov.  O. ",
    "user": "Okapi"
  },
  {
    "message": "Baje da je to posledica izločanja mineralov ali vodnega kamne, če je pH vode višji od 7,6… več o tem si lahko poiščeš tuki kjer si vse lahko prebereš, ne pa da poslušaš tiste prodajalce v trgovini, ki nimajo ravno velik pojma ... pH se da znižat s pH Minus Granulat... ",
    "user": "terezijslo"
  }
]