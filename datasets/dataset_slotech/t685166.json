[
  {
    "message": "Z kolegi smo imeli debato koliko je kaj normalno dat za avto... V povprečju imamo v Sloveniji kar dobre avtomobile, no vsaj večino nas misli tako. Plače pa po drugi strani niso tako visoke. Vem za ljudi, ki imajo avtomobil v vrednosti 10k+ €, plače pa pod 1k €. Osebno se mi to zdi 10 plač za avtomobil nekoliko veliko. Tukaj se seveda ne šteje zavarovanje, popravila in gorivo.  Moj primer: Mesečni dohodek v gospodinjstvu je cca. 3400€. Za avtomobil sem dal 3700€, kar znese cca. 1.09 plač za avtomobil ob nakupu.  Lahko pa še druga ocena: Koliko % skupnih sredstev je bila cena vašega avtomobila? Pri meni je to 7,4%.   Torej, koliko kaj vi tukaj date za avto glede na dohodek v gospodinjstvu in koliko je po vašem \"normalno\" dat zanj? V primeru, da ste kupili avto za 15k € in imate zanj kredit seveda ne morete reči, da je avto stal omenjeno cifro. Avto je/bo stal celoten znesek kredita.  lp ",
    "user": "kingsix"
  },
  {
    "message": "52 evrov na osebo na mesec v zadnjih 12 letih.  Vključuje vse z avtomobilom povezane stroške, vključno z gorivom, ne pa tudi časa, ki je bil porabljen za vzdrževanje (~5 ur na leto). ",
    "user": "jype"
  },
  {
    "message": "Keširaš tri jurje za starega dizla in imaš mir. Najcenejša varianta. ",
    "user": "Stari maček"
  },
  {
    "message": "Dohodek povprečno 3,7k.  Pred 11imi leti avto za pribl. 15k. Pred 3 leti drugi avto za 13k.  To je situacija v familiji. Nič posebnega torej, obojekrat nov avto. Nekaj skeširanga nekaj na lizing (obakrat odplačano hitro - približno 500 evrov obresti od lizinga). Se mi ne zdi nič pretiranga - tak, varen nakup.   Sam mislim, da moraš strošek avtomobila gledat kot depreciacija + stroški ki jih maš z njim. Če še to pogledamo; 1.Avto: 2200 ponujeno zanj; torej v enajstih letih 13k. Malo čez jurja na leto torej + stroški.  2. Avto; 9500 ponujeno zanj; v treh letih torej 3,5k. Spet malo čez jurja + stroški.   Stroški pa recimo bencin + servisi; cca 1,5k na leto po hitri oceni.  Se pravi; 2,5k na leto od 37k.   Da si navduđenc nad avtomobili, pa si hočeš kaj lepšega kupit bi si to z lahkoto privoščil. Pač je odvisno pol od tega kolk ti pomenijo ostale stvari.    P.S. A je kdo videl kako se prodajajo posebne izvedbe avtomobilov - konkretno za BMW? Letos prodanih okrog 30M izvedenk, od tega več kot 15 X6M (160K+) pa tud M4ke GTS etc. 2+ Porscheja GT3RS.... V sloveniji smo navdušenci nad avtomobili it seems.  (Dodajam; tole ni moja plača, pa moji avti ampak je to v familiji) ",
    "user": "LordNacho"
  },
  {
    "message": "Te številke, ki jih navajate so popolnoma neprimerljive med sabo. Edini smiselni (primerljivi) podatek, ki mi pride na pamet, je strošek na prevoženi km. In da je tu notri vključeno vse. Financiranje nakupa/amortizacija, servis, potrošni deli, cestna taksa, registracija, tehnični pregled, zavarovanje, gorivo.  Pri trenutnem avtu (lastništvo 7 let, kupljen 2 leti star, 15k km letno) je ta strošek čez palec doslej cca 0.19 €/km. Z nadaljnimi nekaj leti lastništva bo ta strošek predvidoma še upadal. Če ne bo nepričakovanih večjih okvar ali prometne nesreče morda doseže 0.16 €/km, ko bo avto za odpis. Dalo bi se še ceneje, ampak na račun varnosti in manj udobne vožnje. ",
    "user": "lambda"
  },
  {
    "message": "No, avtomobil na kilometer pri nas stane 0.16 evra (po 11 letih brez izrednih dogodkov). ",
    "user": "jype"
  },
  {
    "message": "Ker sem citiral jureta mi je bil post zbrisan. torej 600EUR za staro ford fiesto. cena na km je pa okoli ~12-14 centov (in pada) ",
    "user": "celada"
  },
  {
    "message": "Še opomba, da bo jasno: govorim o povprečnem strošku od začetka lastništva (ne trenutnem letnem strošku). ",
    "user": "lambda"
  },
  {
    "message": "Pri meni je trenutno stanje tako, ker sem avto kupil 1 leto nazaj in je registracija + nove gume precejšni delež cene na km. Sam bencin je ~8.5 centov servisi pa redni ki so trenutno na letni ravni < 60EUR. Narejenih je tam dobrih 16k km se pa viša ta cifra na okoli 500km / teden (torej 25k letno). Povprečna poraba ~7l. ",
    "user": "celada"
  },
  {
    "message": "Lani 200 evrov, 200 vložil (servis, druge gume, nekaj prevetivnih podvoznih delov menjal...vse sam). Prevozil do danes 15.000km, dela tiho in brez problema oz. to je en najboljših starih avtov, Hyundai dela in je tudi tako narejen, da se ne pokvar. Grem tudi na daljšo vožnjo 200-300km. ",
    "user": "jalovec09"
  },
  {
    "message": "Na kilometer je to 0.13 evra za nas. Ampak se mi zdi to malo nepomemben podatek glede na to, da je OP navezoval strošek avtomobila s plačo. ",
    "user": "LordNacho"
  },
  {
    "message": "Redni servis je odvisen od ohranjenosti avtomobila (rabljenga) in relacij, kjer ga vozis. Menjava bremz (pakn ali diskov) je lahko v sklopu servisa ali pac ne...tukaj so lahko se druge ugotovljene napake, ki jih servis naredi, da je avto varen. Ce gre za menjavo olja in filtrov lahko vsak ne ravno lev mozkar naredi to sam doma...to zame ni servis, ki potrebe za priklop na diagnostiko ter kaksne specialne prijeme (jermeni, pumpe, podvozje) ne itegne narediti sam.  Avto je edini v druzini in ga imamo v vrednsti 3x place obeh, tekoce stroske smo pa znizali na minimum z uporabo malce bolj ekoloskega energenta, ki posledicno poskrbi tudi za dobro voljo v denarnici. Avto nam je potreben, ker nismo mescani in na periferiji ni ravno razvejana javno transportna mreza, funkcionirat je pa vseeno potrebno (otroci)...pa ce je zraven se nekaj veselja starostnika z avtom tud ni tako hudo   Koliko me avto overall stane na km nisem racunal, sem pa poskrbel, da imam ustrezen servis, kjer vem da me ne bojo nategovali (malo se pozanimajte na vsem vse sluzijo)  Primer...ista posoda za vakuum v primeru avta visjega ranga stane 600EUR pod drugo katalosko stevilko brez (ze obstojecih) priteklin in z malo modifikacije pa 45EUR, le da je ta namenjen avtu v drugem cenovnem razredu.  Malo je treba vseeno biti tudi tukaj pronicljiv, saj hoces ali ne avto skoraj, da pri nas nzjno rabis...od tebe je pa odvisno koliko te bojo nategnili, ce se bos pustil tako prodajalcem kot serviserjem!  PA ze OCA so mi rekli...dober avto kupiz je se najlazje...potem stvar vzdrzevat in uporabljat je pa malce tezje....je reku tip ki je peljal fickota predelat v Italijo v Abartha...pred....ne vem kolk leti :9 ",
    "user": "Buggy"
  },
  {
    "message": " lambda je 21. okt 2016 ob 23:27 izjavil:Te številke, ki jih navajate so popolnoma neprimerljive med sabo. Edini smiselni (primerljivi) podatek, ki mi pride na pamet, je strošek na prevoženi km. In da je tu notri vključeno vse. Financiranje nakupa/amortizacija, servis, potrošni deli, cestna taksa, registracija, tehnični pregled, zavarovanje, gorivo.   Bi se strinjal, da je takšna ocena boljša, ampak ker je šlo bolj za gostilniški pogovor - we were keeping it simple. :)  Glede na trenuten odziv vidim, da smo na slo-tech kar varčni, kar je po moje pametno. Morda pa so le moji znanci ter sorodniki tako zapravljivi... Sem že mislil, da sem jaz z mojim cheap avtom čuden. :) ",
    "user": "kingsix"
  },
  {
    "message": "mal pod 1k evrov ",
    "user": "holabaluza"
  },
  {
    "message": "rabljen 13k, leta 2008. ",
    "user": "D3m"
  },
  {
    "message": "Skupni mesečni dohodek v gospodinjstvu reda 16k€. Letos spomladi kupil rabljen avto za 16k€, 8 let star, 230k prevoženih, vloženih še 2k€ za servis, predvidoma do konca leta še 2k€ za ostalo potrošno robo.  Bi z veseljem vzel kaj manjšega, cenejšega vendar živimo v hribih, daleč od normalnih cest in zimske službe, po drugi strani se pa redno vozim 2000km v eno smer vsake par mesecev (in pes potuje zraven, zato se trudimo ne letet), tako da sem rabil konkretnega terenca z dovolj udobja da se po 2 dneh vožnje ne samoukinem. ",
    "user": "chort"
  },
  {
    "message": "Trenutni avto sem kupil 2011, star ravno 6 let in dal zanj 4 place. V tem casu sem navozil cca 100.000km in dal za vzdrzevanje se eno placo (gume, redni servisi, veliki servis, zavore, akumulator in se nekaj malenkosti). Leta se ze poznajo, pac malenkosti se nabirajo. Ampak ga nimam namena menjat se naslednjih 4-5 let. ",
    "user": "kixs"
  },
  {
    "message": "Kupil par let nazaj rabljenega za 7000 EUR, give or take 2 placi... ",
    "user": "PandaFlow2"
  },
  {
    "message": "1500 evrov za dobro pleharsko ohranjen avto z zaribano mašino v Italiji. Pripeljal domov, obnovil cel avto (podvozje, notranjost očiščena, naredil rebuild mašine) in me je vse skupaj z novimi gumami, zavarovanjem in cestnino, servisiranjem, obnovo ter nakupno ceno avta, torej postavljen na cesto, prišlo 4500 evrov.  Pri nas se tako ohranjeni prodajajo od 8000 evrov naprej. ",
    "user": "krneki0001"
  },
  {
    "message": "Dve leti nazaj 1500€. Do sedaj vložil v avto okrog jurja brez registracije, zavarovanja in bencina.  Tko na oko me stane avto 20c na kilometer. ",
    "user": "d4vid"
  },
  {
    "message": "3 mesece nazaj 5300eur(skoraj 5 plač). Stane me cca 190 eur na mesec. Samo bencin. Oz cca. 10eur na 100km. ",
    "user": "hobbit"
  },
  {
    "message": "Vzdrževanje kar nanese, imel leto in pol nazaj seata l.2001 in vložil 1000 evrov v 4 letih pa je bil avto pri prodaji še vedno tam tam. Dejansko so vsi senzorji pocrkal, tud katalizator se je sesul. Kvaliteta porazna, avto imel 250.000km. No ampak pri teh kilometrih je to pričakovano, da se pol avto menja. ",
    "user": "jalovec09"
  },
  {
    "message": " LordNacho je 21. okt 2016 ob 23:16 izjavil:  P.S. A je kdo videl kako se prodajajo posebne izvedbe avtomobilov - konkretno za BMW? Letos prodanih okrog 30M izvedenk, od tega več kot 15 X6M (160K+) pa tud M4ke GTS etc. 2+ Porscheja GT3RS.... V sloveniji smo navdušenci nad avtomobili it seems.    Moje mnenje je da pač slovenci damo res ogromno za avto.. varianta nek se vidi razkoš, pa da je boljše od sosedovega.  Nekako pa po drugi strani pogledam, glede na to da sem res ogromno časa v avtu tudi do 90k km letno, raje dam več za avto kot pa da bom vedno v strahu da bo kaj narobe. Druga stvar je pa tu še varnost. Zagotovo smo vsi že kdaj videli kaj se zgodi z malimi avtomobili pri trku pri večjih hitrostih.  Da se vrnem na temo... sam lastnik dveh avtov letno samo da ju postavim na cesto (registracija, zavarovanje in tehnični pregled) porabim cca. 1200€ Redni servisi na 10k km (en oljni servis cca. 30€) gume, ostali potrošni material, pa še kaka generalka na motorju pa hitro ugotoviš da le velik del gre samo za avto. Nakupna vrednost obeh pa je bila 7k€ ",
    "user": "TwingoLove"
  },
  {
    "message": "TCO (total cost of ownership) mojega avta (kupljen lani nov) znaša mesečno 534 EUR in vključuje vse: - gorivo za cca. 30.000 km / letno,  - pričakovano izgubo vrednosti (ocenjena preostala vrednost vozila po 8 letih je 30% nabavne vrednosti),  - redne in izredne servise,  - nove letne in zimske gume vsaka 4 leta,  - vinjete, cestnine,  - obvezno in kasko zavarovanje,  - čistila za stekla, itd...  Glede na to, da v avtu preživim vsak dan skoraj dve uri ne gledam na to samo kot \"nepotreben strošek\", pač pa kot na nekaj, kar mi sploh omogoča \"my way of life\" ",
    "user": "pirat"
  },
  {
    "message": "1000 eur, dve leti nazaj, vključno z menjavo sklopke in obnovo zavor.  Ostalo pa so gume; letne + zimske (okoli 420eur za vseh 8)  Pa kaj manjšega; menjava tesnila na pokrovu ventilov, kar sem naredil sam, za okoli 15eur in alternator (40eur).  In pa, kolikor je goriva... ",
    "user": "negotiator"
  },
  {
    "message": " chort je 22. okt 2016 ob 08:36 izjavil:Skupni mesečni dohodek v gospodinjstvu reda 16k€. Letos spomladi kupil rabljen avto za 16k€, 8 let star, 230k prevoženih, vloženih še 2k€ za servis, predvidoma do konca leta še 2k€ za ostalo potrošno robo.  Bi z veseljem vzel kaj manjšega, cenejšega vendar živimo v hribih, daleč od normalnih cest in zimske službe, po drugi strani se pa redno vozim 2000km v eno smer vsake par mesecev (in pes potuje zraven, zato se trudimo ne letet), tako da sem rabil konkretnega terenca z dovolj udobja da se po 2 dneh vožnje ne samoukinem.  16k€/mesec s subvencijami ali brez? ",
    "user": "aerie"
  },
  {
    "message": "2015 kupil rabljenega za 12k (8 plač) Avto je bil takrat 4 leta star in imel 93000 km prevoženih.  Do danes sem v njega vložil kr nekaj evrov pa ceprav ni moj ampak se od banke :)) 2x600eur zavarovanje 2x200eur vinjeta slo in at  600eur velik servis  150eur dizl/mesecno 40eur menjava gum 40eur optika  2017 me caka  nakup novih letnih gum 4x100eur continental contactsport 5 mali servis 200eur  ostalo (zavarovanje,vinjete.....)   Avto je pac nujno zlo :) ",
    "user": "Longinus"
  },
  {
    "message": " aerie je 22. okt 2016 ob 16:59 izjavil:16k€/mesec s subvencijami ali brez?  Nepomembno za temo, ampak brez. Nimam na kej dobivat subvencije, jih pa dajem (plačo sicer brezposelnemu bratu in sestri od punce). /offtopic  Moj limit za avto je vedno bil 3x mesečnega dohodka, več od tega nekako ni smiselno ker gre samo za prevozno sredstvo. ",
    "user": "chort"
  },
  {
    "message": "Slovenski vozni park je glede na to kar vidim po skandinaviji zelo nesorazmeren z dohodki, pri nas je zgleda pleh še vedno statusni simbol. Po svoje logično, ker se greš z njim lahko pokazat v šoping center, ampak toliko avtov višjega razreda ne vidiš povsod. Me pa ne moti da folk kupuje nove avtomobile, saj sem bottom feeder, k meni pridejo avtomobili umret :) ",
    "user": "chort"
  },
  {
    "message": "2 leti nazaj 150k€. give or take 5 plač. ",
    "user": "korenje3"
  },
  {
    "message": "Skupno me stane 0,24€ na km, na mesec pa to znese 448€. Približno 1/3 lizing, 1/3 gorivo in 1/3 vse ostalo. Focus letnik 2014, kupljen staro za novo + nekaj gotovine. ",
    "user": "JC Denton"
  },
  {
    "message": "Trenutni avto ~7 plač in če ne bo težav ga bom vozil še dolgo. Prejšnjega sem 10 let na 5 let podlage :)   Koliko me stane na leto oz. kilometer nisem zares računal, ker en avto v gospodinjstvu se tako ali drugače rabi. Pa vem da sem toliko racionalno izbral že v štartu, da sedaj ne rabim tuhtat za vsak kilometer koliko me bo stalo. Poleg tega avta ne uporabljamo za vsako malenkost. ",
    "user": "l0g1t3ch"
  },
  {
    "message": " chort je 22. okt 2016 ob 18:14 izjavil:Slovenski vozni park je glede na to kar vidim po skandinaviji zelo nesorazmeren z dohodki, pri nas je zgleda pleh še vedno statusni simbol. Po svoje logično, ker se greš z njim lahko pokazat v šoping center, ampak toliko avtov višjega razreda ne vidiš povsod. Me pa ne moti da folk kupuje nove avtomobile, saj sem bottom feeder, k meni pridejo avtomobili umret :)   Predvsem po Italiji je ogromno starih avtov pa Italjani 2x več zaslužjo. Tud Nemci, Avstrijci majo stare avte. ",
    "user": "jalovec09"
  },
  {
    "message": "do sedaj se nisem porabil vec kot 2 placi za nakup avtomobila. enostavno nima smisla saj delam le cca 25k km letno (cca 70% tega je prevoz na delo) za statusni simbol mi pa dol visi:) ",
    "user": "facepalm"
  },
  {
    "message": "Avto 250€ + nekje 200€ materiala (servis motorja, bremze itd), pa recimo da je vseskupaj 500€ da bo lepa cifra. ",
    "user": "69charger"
  },
  {
    "message": "z nakupom in planiranim servisom spomladi 2017 bo ene ~2k. recmo ene dve placi.   ker delam malo km racunam da mam pol ene 5 let mir kar se tiče motorja in pleha. ",
    "user": "Baja"
  },
  {
    "message": "Dobim čez kakšen mesec. 16k€. Glede števila plač ne morem reči, ker je cifra variabilna (s.p.), mislim pa, da sem toliko zbral v ene 4 mesecih. ",
    "user": "jest10"
  },
  {
    "message": " kingsix je 21. okt 2016 ob 22:45 izjavil:Z kolegi smo imeli debato koliko je kaj normalno dat za avto... V povprečju imamo v Sloveniji kar dobre avtomobile, no vsaj večino nas misli tako. Plače pa po drugi strani niso tako visoke. Vem za ljudi, ki imajo avtomobil v vrednosti 10k+ €, plače pa pod 1k €. Osebno se mi to zdi 10 plač za avtomobil nekoliko veliko. Tukaj se seveda ne šteje zavarovanje, popravila in gorivo.    Kar se tiče dobrih avomobilov, jih ponavadi vzame s.p. oz. enoosebni d.o.o. na operativni leasing, za nabijat stroške in to potem odplačujejo 5 let, nato se zgodba ponovi. Fizična oseba redko kdaj skešira 40k€+. ",
    "user": "c3p0"
  },
  {
    "message": "Za avto imam buđeta 40 jurjov +/- in ga menjam na 5-6 let. To pomeni novega ali rabljenega iz premium selectiona. ",
    "user": "3_14zda"
  },
  {
    "message": "Carji ste, tako tisti, ki menite da je statusni simbol dati čim manj za avto, kot tisti ki imate dohodkov 30k plus in date za avto par plač. ;) ",
    "user": "Goody"
  },
  {
    "message": " Goody je 24. okt 2016 ob 11:59 izjavil:Carji ste, tako tisti, ki menite da je statusni simbol dati čim manj za avto, kot tisti ki imate dohodkov 30k plus in date za avto par plač. ;)   Temu ne moremo potlej reči statusni simbol. ",
    "user": "D3m"
  },
  {
    "message": "Temu ne moremo potlej reči statusni simbol.  Zadevi se reče zblojenost. Ključen je razpoložljivi dohodek oz. prioritete. Dobri stari \"bom jedu samo zelje, ampak bo pa BMW\". Če ti potem ko sfinanciraš streho nad glavo, \"primerno\" hrano na mizi, \"primerno\" obleko, obutev, za vse od tebe odvisne osebe itd še vedno ostane recimo nad dva jurja vsak mesec i.e. maš nad 25 jurjev letno za 'igračkanje' se Lahko igračkaš z investiranjem, kulturo, hobiji al pa avtomobili. Komur več pomeni nov bicikel za 5 jurjev dvakrat letno bo pač 10 jurjev letno 'zafučkal' za bicikle. Komur več pomeni kakšna slika, bo ta denar pač pretopil v slike.  Tudi racionalizacije kako se ne neki splača in ponos, ker se furam v 'novi' 10 let stari kanti za samo 2 jurja je odraz točno iste obsedenosti, ki se pri kom drugem izrazi kot nova benfla za 150k. Al pa ročna ura za 'samo' dva jurja, ki se 'sicer prodaja za 5 jurjev'.  Stvar je problem šele, ko se podrejo prioritete oz. trpijo odvisne osebe. I.e. froc ne bo dobil novih hlač ker bo treba najprej plačat obrok kredita za avto. Al pa za hišo. ",
    "user": "WarpedGone"
  },
  {
    "message": " WarpedGone je 24. okt 2016 ob 12:18 izjavil:Stvar je problem šele, ko se podrejo prioritete oz. trpijo odvisne osebe. I.e. froc ne bo dobil novih hlač ker bo treba najprej plačat obrok kredita za avto. Al pa za hišo.   Ampak ta problem je v veliki meri prisoten pri nas.  Prodajam rabljene igrače, ki se jih je otrok naveličal, pa se pripelje baba s Q7, v roki drži iphone 6+, ve se da je na socialni, ker je sama zajokala, da je na socialni in se cenka za 10 centov pri ceni 2 evra. Otrk v njenem naročju pa lečen in v strganih oblekah. Baba, avto prodej, pa ti ne bo treba cenkat in boš otroku lahko cune kupila, pa za v usta mu kaj dala!  P.S. Sam sem že vnaprej vedel, da je na socialni, ker je prišla 14-tega, ko je bila socialna podeljena.   Pa takih je vedno več. BMW, audi, ... samo da je dober avto in da stoji tam, kjer ga vsi sosedje vidijo, pa ni važno če sploh bo kaj za pojest ob koncu meseca al pa če vseh položnic ne plačajo. ",
    "user": "krneki0001"
  },
  {
    "message": " D3m je 24. okt 2016 ob 12:06 izjavil:Goody je 24. okt 2016 ob 11:59 izjavil:Carji ste, tako tisti, ki menite da je statusni simbol dati čim manj za avto, kot tisti ki imate dohodkov 30k plus in date za avto par plač. ;)   Temu ne moremo potlej reči statusni simbol.   Seveda lahko, status in le-tega simbol ni vezan izključno na materialni status, gre lahko seveda tudi za status \"intelektualno superiornih\", ki s pomilovanjem gledate/jo na bebce, ki zapravijo preveč denarja za \"kup pleha\" oziroma \"zgolj za prevozno sredstvo\". ",
    "user": "Goody"
  },
  {
    "message": "Točno tako. ",
    "user": "krneki0001"
  },
  {
    "message": "Vsak je zase itak največji car. Story of humanity. ",
    "user": "chort"
  },
  {
    "message": "Pamet, najbolj pravićno porazdeljena zadeva na svetu. Vsak jo ima dovolj... ",
    "user": "MadMax"
  },
  {
    "message": "25.500 eur (znižano iz 28.900). Financiran v celoti iz dodatnega zaslužka (stimulacije in popoldansekga dela.  Nov avto, vozil ga bom predvidoma vsaj 10 let.   Šel sem skozi vse faze, od par let starega golfa, starejšega BMW-ja, novih malih jajc, par mesecev službenega vozila itd... Kaj od tega se je obneslo bolj, kaj manj, prav zadovoljen pa nisem bil z nobenim. Zdaj sem star 42 let, imam dva otroka in stabilno službo in se mi ne da ukvarjat s tem kaj bo kdaj crknilo, pa na dve leti menjat avto, razne prtljažnike in feltne z zimskimi gumamo, pa da avto ni tak kot bi želel itd...  A bi šlo z avtom za manj denarja? Bi, verjetno bi vse zgoraj opisane potrebe opravljal tudi avto za recimo 15k, a potem se ne bi vsako jutro z takim veseljem usedel vanj. ",
    "user": "Cveto"
  },
  {
    "message": " Cveto je 24. okt 2016 ob 22:13 izjavil:Šel sem skozi vse faze, od par let starega golfa, starejšega BMW-ja, novih malih jajc, par mesecev službenega vozila itd... Kaj od tega se je obneslo bolj, kaj manj, prav zadovoljen pa nisem bil z nobenim. Zdaj sem star 42 let, imam dva otroka in stabilno službo in se mi ne da ukvarjat s tem kaj bo kdaj crknilo, pa na dve leti menjat avto, razne prtljažnike in feltne z zimskimi gumamo, pa da avto ni tak kot bi želel itd...  A bi šlo z avtom za manj denarja? Bi, verjetno bi vse zgoraj opisane potrebe opravljal tudi avto za recimo 15k, a potem se ne bi vsako jutro z takim veseljem usedel vanj.   Točno identična zgodba kod pri meni. Polek tega te tudij na servisu povsem drugače jemlejo ko prideš s takim modelom. Takoj mi kavico postrežejo in podobne pozornosti. ",
    "user": "3_14zda"
  },
  {
    "message": "Dobro vzdrževan avto tudi ne bo kr tako crknil. ",
    "user": "krneki0001"
  }
]