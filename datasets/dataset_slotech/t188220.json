[
  {
    "message": "Doma imamo že kar nekaj časa težavo z el.napeljavo. Štromar kar nima in nima časa. Meni pa zadeva gre že kar precej na jetra.  Torej, zelo pogosto se dogaja, da se izklaplja FID stikalo (avtomat po domače). Včasih kar vsak dan in to večkrat zapored. Rad bi nekako lociral težavo, ker do sedaj še nisem ugotovil kakšnega vzorca po katerem bi se to dogajalo. Se bi to mogoče dalo locirati tudi z odklopom varovalk za določeno področje, torej če so varovalke za določen prostor odlopljene in se težava ponavlja, bi ta prostor oz. ta del napeljave lahko izključil kot moteči člen. Če pa ima kdo še kakšno drugačno idejo je seveda dobrodošla.  LP IČA ",
    "user": "IČA"
  },
  {
    "message": "A to ti hišno varovalko meče al od faze? Če ti hišno maš eno fazo preobremenjeno.  Ja, glavno FID stikalo (avtomat), kako bi lahko lociral, kje pride do preobremenitve? ",
    "user": "IČA"
  },
  {
    "message": "FID stikalo ni mišljeno za izklop v primeru preobremenitev, ampak izklopi, če \"ugotovi \" preboj el. napetosti na ozemljitev.   Vzroki so različni, vlaga v stenah (novogradnja?), pokvarjena el. naprava ali aparat, narobe priklopljene naprave ali narobe zvezani podaljški.  Z izklopom varovalk lahko lociral napako, vendar ne vedno , samo v primeru neke pokvarjene naprave (npr bojler).   Ostali možni vzroki so:  - Če imate v hiši štedilnik ali termo akumulacijsko peč (TA) priklopljkeno trofazno, poglej kako je priklop izveden nula in ozemljitem mora biti speljana vsaka po svojem vodniku in tudi ne smeta biti zamenjana med seboj, ker včasih kdo ozemljitev TA peči veže kar na nulo.   - Če imate kaj priklopljeno čez trofazno vtičnico preveri, da v vtikaču nista skupaj spojeni nula in ozemljitev (velja za naprave in podaljške).  Mogoče se bom spomnil še kaj. ",
    "user": "Azrael"
  },
  {
    "message": "Azrael me je prehitel, vendar bi te rad še dodatno opozoril: pri iskanju takšne napake se lahko poškoduješ. Torej previdno! Obstaja možnost, da je kakšno ohišje občasno pod napetostjo.... ",
    "user": "bili_39"
  },
  {
    "message": "Azrael tudi sam sumim nekako te primere, ki si jih navedel. Pečica je kolikor vem priklopljena trofazno in je bila pred nekaj leti zamenjana, ker je ravno tako nekaj je*alo. Pa tudi letošnje močno deževje se pozna na vlažnosti ene stene na kateri so stikala za luč.  Drugače pa se sam seveda ne mislim kaj preveč igračkat. Rad bi samo ugotovil, če so moja predvidevanja pravilna.  Aja, pa še to. Pred časom tudi nisem mogel priklopiti PC-ja na TV, če je bila kabelska priklopljrena, ker je FID vrglo ven. Pa od kar imam brezžični router se mi zdi pogosteje (lahko pa se tudi motim). ",
    "user": "IČA"
  },
  {
    "message": "Da še jaz nekaj napišem. Meni se je ista stvar dogajala, napaka pa je bila precej zvita. Grelec v bojlerju je od kamna dobil eno malo luknjico v ohišju,(cca 1,5mm), in ko je prišla voda v grelec je FID izklopil. Ko je kapljica v grelcu izhlapela je bilo zopet vse v redu. Do bojlerja sem prišel tako da sem začel selektivno izklapljati porabnike ki imajo uzemljitev. Mislim da je pri tebi tudi kaj podobnega. Vzrok je lahko tudi kakšna zunanja vtičnica će jo imate in ni vodotesna. Želim ti da ćimprej odkriješ napako, mene je to stalo pun zmrzovalnik robe. ",
    "user": "baresi"
  },
  {
    "message": "najprej preveri VSE naprave, ki so prikljucene na ozemljitev - stedilnik, pralni stroj, bojler,... kovinske stvari, skratka. kabel potegni iz vticnice in zmeri z ohmmetrom, ce kaj prebija na ohisje (pri bojlerju in stedilniku bos moral verjetno kabel odklopit, ker je vecina direktno prikljucenih). pa ne pozabi izkljuciti elektrike najprej  ce napaka ni na kareri od teh, bos verjetno moral \"razkopat\" instalacijo in z instrumentom najt napako ",
    "user": "gumby"
  },
  {
    "message": "Pa mate prov nastavljen FID? Mislim tok v mA ko gre čez. Zna tid kakšen švoh napajalc v računalniku zezat, pa monitor al pa mikrovalovka. ",
    "user": "Pyr0Beast"
  },
  {
    "message": "Komp pa monitor bi verjetno iključil, ker sem v tem obdobju že oboje zamenjal in se zadeva ni kaj spremenila. Za FID pa ne vem. ",
    "user": "IČA"
  },
  {
    "message": "Lahko, da je kakšna žarnica slabo privita. Pri nas je enkrat zaradi tega metalo FID ven. ",
    "user": "dela"
  },
  {
    "message": "na FID-u ni kaj za nastavljat... vklopis ga in to je to ",
    "user": "gumby"
  },
  {
    "message": "ponavad je problem da je napeljava narobe zvezana. in sicer v nobenem primeru ozemljitev ne sme biti ničena za FID-om! sem pa to že nekajkrat videl.torej poglej če je v kateri vtičnici ozemljitev povezana z nulo. odklopi tudi vse podalške v hiši, v glavnem napeljavo je treba pogledat do zadnjega kotička.  problem pri tej zadevi ko folk poveže zemljo in nulo za fidom je v tem da je nekaj časa lahko popolnoma vredu, potem pa nastopi obdobje ko lahko tud po večkrat na dan ven vrže... ampak to samo takrat ko je na vtičnico prikljopljen porabnik. vzrok je pa razlika potencialov ",
    "user": "zlabo"
  },
  {
    "message": "zlabo,  približno tako je kot si ti napisal, nekaj časa je vredu, da že pozabiš in ni problemov, potem pa pridejo dnevi, ko ga vrže ven kar večkrat zapored. Bom moral razkopati vtičnice in stikala, če štromarja ne bo kmalu. Če so pravilno povezane, še lahko preverim, v kaj globjega pa se ne bom spuščal. Pa ni kakšne varijante, da vsaj približno lociram težavo, da pač ne kontroliram vsako vtičnico in stikalo? ",
    "user": "IČA"
  },
  {
    "message": "Če imaš zelo staro inštalacijo ti lahko kje tudi izolacija \"pušča\" pa ti lahko FID ven meče. ",
    "user": "Highlag"
  },
  {
    "message": "Staro bo cca 23-24 let. ",
    "user": "IČA"
  },
  {
    "message": "problem pri lociranju napake je ta, da so vse nule povezane skupaj v omarici (in preko porabnikov potem posledicno tudi faze) - zaradi tega ti bo instrument kazal stik med nulo in zemljo vsepovsod. edini nacin je, da vse zice odpojis iz zbiralke za nulo in izklopis vse varovalke (ali pa vse ven poberes, ce mas TZ/EZN podnozja). tako bos lahko dolocil, kateri tokokrog prebija   edit: ce se ne spoznas na strom, potem raje poklici nekoga, da ti to naredi... ",
    "user": "gumby"
  },
  {
    "message": "Aja, pa še to. Pred časom tudi nisem mogel priklopiti PC-ja na TV, če je bila kabelska priklopljrena, ker je FID vrglo ven.  To še vedno velja? Zadeva s katero se mučiš je lahko prava \"štala\". Ni nujno, da ti bo profesionalec nšel napako v prvem poskusu. Poskušaj se spomnit, če velja kaj od naslednjega: - do napake je prišlo nenadoma (prej je vse delalo OK), - nekje imam mokro steno (v kateri je el. inštalacija), - pogosto mi FID stikalo izklopi, ko vključim določ,en uporabnik, itd če je zadnja stvar, preglej vtičnico pri tisti napravi (ali podaljšek), če ni kje poškodovana izolacija če je mokra stena, potem odklopi tisto vejo napajanja (poglej pod stropom, če je kje kakšna doza in tam odklopi (izključi prej varovalko!! - kar pomeni, da boš potreboval podaljšek s svetilko) če je do nepake prišlo po določenem obdobju se poskusi spomnit kaj je kdo delal, da bi lahko poškodoval omrežje (omenil si kabelsko - kako si rešil problem s priklopom PCja na TV?, si omenjal menjavo napajalnika v PCju - zakaj si ga moral menjati.. itd.)  Ti odgovori bodo lahko pomagali tudi mojstru, če ga boš poklical, drugače se bo moral problema lotit sistematsko - po vrsti odklapljat vse porabnike in merit izolacijsko upornost sitema, kar je lahko problematično, če se napaka pojavlja naključno!!  Ajd, vso srečo. ",
    "user": "bili_39"
  },
  {
    "message": "@bili_39: PC na TV sem rešil brezžično, res pa da po tem, ko sem zamenjal računalnik (ne napajalnik) in ko je kabelski operater potegnil nov kabel in zamenjal vtičnico, nisem probal direktnega priklopa. Žal ni kakega vzorca oz. ga vsaj še nisem uspel odkriti. Vlažno steno sem omenjal, samo mislim da vlaga ni čisto blizu inštalacije, velja pa vsekakor preveriti.  Hvala za vse nasvete in pomoč.  Ko/če rešim seveda javim ugotovitve. ",
    "user": "IČA"
  },
  {
    "message": "ja, sem spregledal tisti napajalnik.. Poglej malo tisto vtičnico, ki ti jo je menjal kablski operater. ",
    "user": "bili_39"
  },
  {
    "message": "Pa da ti mogoče nimaš 30mA FID stikalo na staro inštalacijo POGLEJ ",
    "user": "Veseljak"
  },
  {
    "message": "Upam, da se ne veselim prezgodaj. Ampak včeraj sem našel/zamenjal en sumljiv podaljšek, ki ga je mati imela skritega za nočno omarico (brez ozemljitve) in od takrat je vse normalno.  Resnično upam, da je bil to vzrok, ker mi zadeva drugče že preveč najeda živce. ",
    "user": "IČA"
  },
  {
    "message": "Če podaljšek nima ozemljitve itak ne more zaščitnega stikala(FID) izklapljat,vsota prihajajočih tokov mora biti enaka odhajajočih,če to ne drži ti gre razlika po zaščitnem kablu in izklopi FID, v tvojem primeru pa če podaljšek nima ozemljitve se to ne more zgoditi oz.ohišje aparata je pod napetostjo. Če ti meče FID ven -včasih- je to res štala,drugače je ,če ti ga sploh noče prijet lp ",
    "user": "Veseljak"
  },
  {
    "message": "Pa še nekaj da pripomnim ki mogoče nihče ne pomisli.A ste pred tem problemom mogoče kakšne karnise za zavese šravfal al kakšno sliko in prebili kabel,mogoče menjali kakšno luč in je vijak naletel na armaturo ki je \"tam nekje\"povezana z ozemljitvo.Z vsemi temi sem se že srečal in sive lase dobival.Upam da boš oz. kdo drug težavo čimprej uredil ,ker ni prijetno  lp ",
    "user": "Veseljak"
  },
  {
    "message": "LP ! Jaz bi ti svetoval enako kot je napisal gummby. Zadevo moraš reševati sistemsko, ker drugače se lahko vrtiš v krogu dokler ne znoriš. Zanašat se na to da sej bo dobro ni. Ko ti vrže ven je pravi trenutek da ugotoviš napako. Na posameznem tokokrogu odklopiš vse porabnike, razvežeš na zbiralki nulo in ozemljitev in odklopiš (Odviješ varovalko). Sedaj imaš v se tri vodnike ločene med seboj in brez napetosti. Jih ohmsko izmeriš. Če je upornost reda Mohm je vredu. Ne pozabi, da je posamezen tokokrog razvejan preko podometnih doz. Preglej tudi s kakšnimi vodniki je izvedena instalacija. Namreč včasih so fazo vlekli z vodniki s tekstilno izolacijo nule pa s pvc, ker še niso zaupali pvc-ju. Tekstil pa hitro razpade, posebej v vlažnih pogojih. Imaš instalacijoi v ceveh (in kakšnih-pvc, pleh? ) ali direktno v zidu? Veliko sreče in pazljivo. M ",
    "user": "oskar"
  },
  {
    "message": "najhitreje da daš močnejšo varovalko ",
    "user": "maticm"
  },
  {
    "message": "lahko da je fid preobčutljiv  ",
    "user": "Duke Nukem"
  },
  {
    "message": "@dojaja:  Varovalke pri tem problemu nimajo veze, sicer pa tvoj način štima, če hočeš kakšen požar. Namen varovalke, če je pravilno izbrana, je varovati inštalacijo pred preobremenitvam. Torej, če daš premočno varovalko, ker varovalka predvidene moči pregoreva, bo pač namesto varovalke pregorelo (ali pogorelo) nekaj drugega.  @Duke Nukem:  Lahko vendar dvomim, da bi mu kdo montiral FID za kopalnico, kot FID za celo hišo. ",
    "user": "Azrael"
  },
  {
    "message": "Zakaj pa ne? Fid je itak zaščita, ki je ni nikoli dovolj. ",
    "user": "balocom"
  },
  {
    "message": "Kaj je FID in kako deluje? Je stikalo za zaščito uporabnikov (ne inštalacije, niti aparata). Deluje pa tako, da ugotavlja, ali je vsota tokov vseh treh faz enaka toku, ki teče po ničelnem vodniku. Se pravi, vsota je nič. Kakršno koli razhajanje pomeni preboj na ohišje in tok po ozemljitvenem vodniku, kar rezultira v izklopu stikala.   Zato nikoli ne smemo spojiti zemlje in ničle. Ob vklopu porabnika bo FID izklopil.  IČA, ali si preveril vtičnici za TV in računalnik? Obstaja verjetnost, da je v eni izmed njiju zemlja brikana kar iz ničle... ",
    "user": "A. Smith"
  },
  {
    "message": ">>>Zakaj pa ne? Fid je itak zaščita, ki je ni nikoli dovolj.  V zadnjih časih se montaža FID za celo hišo rahlo opušča. Zakaj? FID je občutljiv tudi na pojave, ko je strela in prenekateri lastnik hiše, ki je cela varovana s FID-om, po nevihti (sam je na šihtu) rad pokliče soseda, naj mu vklopi FID. Da se mu ne bo skrinja odtajala... ",
    "user": "A. Smith"
  },
  {
    "message": "Vtičnici na katerih sta prklopljena PC in TV sem razmontiral in po mojem ni kaj napačno priloplejno.  Je pa po zamenjavi sumljivega podaljška zadeva normalna že cca. 2 tedna. Bomo videli kaj bo, upam, da se ne veselim prezgodaj.  LP IČA ",
    "user": "IČA"
  },
  {
    "message": "Si mogoče tisti podaljšek pregledal, če je kje zažgan, preperet, narobe zvezan? ",
    "user": "Azrael"
  },
  {
    "message": "Ne (žal), sem ga takoj zabrisal v smeti. ",
    "user": "IČA"
  }
]