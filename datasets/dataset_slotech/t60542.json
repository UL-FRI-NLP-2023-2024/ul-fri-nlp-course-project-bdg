[
  {
    "message": "pozdrav, ponovno me muči ena matematična naloga in upam, da bo kdo znal tole rešiti.  Imamo kvadrat ABCD. Kvadratu načrtamo simetralo stranice CD. Nekje na simetrali zunaj kvadrata leži taka točka M, da velja, CMD = 135°. Kolikšen je kot AMB? Utemelji potek reševanja.  hvala ",
    "user": "ZUM"
  },
  {
    "message": "Hint: Vsota kotov v trikotniku je 180°!    ",
    "user": "Thomas"
  },
  {
    "message": "Thomas: to mu pomaga v trikotniku CMD, ne pa v trikotniku AMB! ",
    "user": "BaRtMaN"
  },
  {
    "message": "X°  X+2Y=135  90-(180-X)/2+Y+72,5=180     A bo šlo?  Sej bi narisal, če bi se v forumu dalo.    ",
    "user": "Thomas"
  },
  {
    "message": "Presečišče simetrale in CD proglasimo za E, razpolovišče AB pa za F.  Simetrala je pravokotna na stranico katere simetrala je, tako dobimo pravokotni trikotnik DEM. Ena kateta je CD/2 (simetrala razpolavlja stranico), druga pa EM.  Simetrala razpolavlja stranico in zato tudi kot s krakoma, ki potekata skozi oglišča stranice katere simetrala je dana simetrala. Kot DME je torej polovica 135o.  tg135o/2 = CD/(2*EM) EM = CD/(2 * tg135o/2)  Poglejmo si sedaj pravokotni trikotnik AFM. Ena kateta je AB/2 , druga pa EM+AD (višina na stranico v pravokotniku je enaka stranici). Kot AMF je tako polovica kota AMBo.   tgAMB/2 = AB/(2*EM+AD)  ---  AMB =... ",
    "user": "OwcA"
  },
  {
    "message": "Saj verjetno Owca misli prav, samo napisano je pa narobe: Druga kateta trikotnika AFM je AD-EM.  tg(AMB/2) = AB/(2*(AD-EM))  In seveda je AB=BC=CD=AD.  Še enostavnejši zapis pa pride s kotangensi:  ctg(AMB/2) = 2 - ctg(135/2) ",
    "user": "Stripy"
  },
  {
    "message": "Komplicirate brezveze.  Imamo \"hišico\" ki ima streho 135° v slemenu.  Pomeni, da so trami položeni pod 22,5°.  Sprašuje se za kot od slemena, do enega spodnjega roba hiše.  Nariši in uporabi moj sistem enačb.  Elementarna rešitev.     ",
    "user": "Thomas"
  },
  {
    "message": "Ne ve, zakaj ne morem popraviti posta. V glavnem je imel owca prav. Narobe sem prebral, da je točka M znotraj kvadrata, ko je v bistvu zunaj. Torej je končna enačba:  ctg(CMD/2)=ctg(135/2)+2   ",
    "user": "Stripy"
  },
  {
    "message": "Naloga je rešljiva brez trigonometričnih funkcij. ",
    "user": "Thomas"
  },
  {
    "message": "Thomas, ti ki se na vse spoznaš. Na matematiko, zunanjo politiko, moralo, žalitve pa verjetno bi se še kaj našlo. Lahko razložiš nam ubogim nevednim dušam tisto tvojo zgornjo formulo. Od kod je tistih 72.5. ",
    "user": "Stripy"
  },
  {
    "message": "Seveda, da lahko.   __________. _______.135°. ____._________. _.______________. I_22,5°___________I I_________________I I_________________I I_________________I I_________________I I_________________I I_________________I I_90°_____________I  ",
    "user": "Thomas"
  },
  {
    "message": "Če si do sem dojel ... gremo lahko naprej.  Kot iz slemena do robov hiše je X.  Kot med to črto in streho pa Y  2Y+X=135  ",
    "user": "Thomas"
  },
  {
    "message": "thomas: se mi ne ljubi ker nisem nikjer napisal, da nimaš prav...   napiši odgovor ki ga je nekdo želel ne pa da pišeš v tri dni... sej vsi vidimo da imaš očitno preveč časa, da tolko po tem forumu skačeš. kaj si ne poiščeč ene službe?  ",
    "user": "CaqKa"
  },
  {
    "message": "Thomas dobi 10 za umetniški vtis.     ",
    "user": "snow"
  },
  {
    "message": "CaqKa: saj ni to, da on piše odgovore 3 dni samo spodbuja k razmišljanju, tako da človek v prihodnosti se bo sam kaj spomnil s svojo pametjo. Drugač če rad skače po forumu je to njegova zadeva, saj bo že slišal od žene ko bo preveč bo preveč.  ",
    "user": "shock"
  },
  {
    "message": "Samo jaz se vedno ne vidim kota 72.5 ",
    "user": "Stripy"
  },
  {
    "message": "Ja zdej ne vem, mogoče sem iz listka kjer sem skiciral, prepisal 72,5° namesto 22,5° stopinje ... mogoče pa tudi ne. Ne najdem listka momentalno.  Toda naloga - oziroma njena elementarna rešitev - zgleda ne zanima nikogar.  Čeprav elementarnih rešitev (brez uporabe trigonometrije - samo s koti (v trikotniku)), je kar ene par.   Samo ... ne zanima nikogar, kot je videti.     ",
    "user": "Thomas"
  },
  {
    "message": "Thomas ima prav - trigonomtricne funkcije za zgornjo nalogico niso potrebne. Kako skico je potrebno narediti in potem je vse jasno.    ",
    "user": "kopernik"
  },
  {
    "message": "- >X+2Y=135 -> 90-(180-X)/2+Y+72,5=180  1) X+2Y=135 2) X+2Y=215  -> A bo šlo? Ne bo šlo.  Tam ni 72,5 ampak 22,5.. in potem dobis dvakrat isto reč. :) Rad bi videl kakšno elementarno rešitev, sam se ne spomnem nobene.   Rešitev pride 67,5 a ne... to sem s kotnimi funkcijami računal, ampak so vseskozi lepe številke, tudi končni rezultat je ravno polovica onega kota zgoraj...najbrž je neka elementarna finta.. bom še razmislil. ",
    "user": "snow"
  },
  {
    "message": "Ne bom trdil, da trigonometrične funkcije niso potrebne, samo nihče še ni pokazal drugače. Ampak pametovati je lahko. ",
    "user": "Stripy"
  },
  {
    "message": "En mejhen hint zaenkrat 3 krat 45 = 135.  Nariši koordinatni sistem in simetrale kvadrantov.  Potem postavi gor kvadrat tako, kot je v nalogi zahtevano ... da ma streho. Gredo kraki skozi temelje?  Dokaz ... pa zahteva precej risanja in pisanja - zdej to ne bom.  Ampak če kdo rabi, mu pošljem mail z risbico.  Tomorrow.    ",
    "user": "Thomas"
  },
  {
    "message": "Jaz sem interesent -> email naslov je v profilu. ",
    "user": "BaRtMaN"
  },
  {
    "message": "Presečišče AC in BD stranic označimo z S.  Kot ASB je 90°.  Kvadratu očrtamo krog, ki gre tudi skozi točke A,B,M. Torej, če je ASB 90° je AMB polovico manj. ASB= 2 AMD  Kot AMB je enak 45°.  Naloga je rešena brez trigonometričnih funkcij, je pa z njimi preverjena.  LP _marko   ",
    "user": "_marko"
  },
  {
    "message": "Tvoja teorija ne drži, ker če kvadratu očrtaš krog, gre čez točke ABCD. Kako pa veš, da je točka M ravno na krožnici? ",
    "user": "BaRtMaN"
  },
  {
    "message": "Zračunaj če gre skozi M ... dobil boš, da gre. Pač 1 način, kako tole nalogo zračunaš. Je pa zelo preprost.   ",
    "user": "_marko"
  },
  {
    "message": "Ja marko ma prav... sam sem tam zgoraj ^^ malo narobe obrnil kote :) Res pride 45°, ampak me zanima tudi Thomasova resitev...  snow@email.si   Hvala. ",
    "user": "snow"
  },
  {
    "message": "Sem izboljšal, ni treba risat. Tista risba \"hišice\" gor bo dovolj.  Torej \"tram\" gre pod kotom 22,5°. To izračunamo iz (180-135)/2.  Tudi pri strani bi lahko naredili tak \"tram\", ki bi šel navzdol pod istim kotom - 22,5°.  Pod kakšnim kotom sta tadva \"trama\", ki gresta iz oglišča kvadrata?  90+22,5+22,5=135.  Torej je kot isti kot v slemenu. Okrog in okrog ima 8 kotov, ki so si vsi enaki. 135°.  Ergo imamo pravini osmerokotnik.  Očrtamo mu krog, ki očrta tudi kvadrat. Zdaj smo dokazali markovo trditev.  Nad spodnjo stranico je lok 7/8 krožnice. Ker so vsi koti pod lokom enaki, so enaki kotu ADB - ki je zagotovo 45°.  Torej tudi kotu AMB - ne ostane drugega.  Kdor razume, naj dvigne roko.         ",
    "user": "Thomas"
  },
  {
    "message": "Thomas, mal folka z srednjesolsko matematiko te bo stekal na zacetku...ko das pa kaksno analizo skoz, je pa resitev itak trivialna. ",
    "user": "drejc"
  },
  {
    "message": "Če imaš na razpolago močnejša orožja (kar sin, cos, tg ...) nedvomno so, potem je naloga čisto preprosta.  Toda če tega nimaš (ali nočeš imeti) - potem so t.i. elementarne rešitve zmeraj zanimive.  Iz tele rešitve se lepo vidi recept, kako za poljuben pravilni mnogokotnik ugotavljati kote, pod katerimi se sekajo diagonale. Glavne in tiste manj glavne. Pa tudi diagonale in stranice.      ",
    "user": "Thomas"
  },
  {
    "message": "Priznam, da je rešitev lepa in inovativna, ampak velja le pri tem določenem kotu. Če kot ne bi bil 135, potem ta rešitev ne pride v poštev in spet ostanejo trigonometrične funkcije. ",
    "user": "Stripy"
  },
  {
    "message": "A ti bi, da rešim še eno drugo nalogo?  Hvala, ne bi.    ",
    "user": "Thomas"
  },
  {
    "message": "bwahahaha  ",
    "user": "CaqKa"
  }
]