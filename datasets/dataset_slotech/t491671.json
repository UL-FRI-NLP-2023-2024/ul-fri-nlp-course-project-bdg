[
  {
    "message": "Pozdravljeni!  Zanima me, če ima kdo izkušnje oziroma je zaposlen ( razvoj/programiranje ) v Avstriji in sicer v okolici Graz-a? Kakšne so povprečne plače programerjev tam?   Avstrija se mi zdi zanimiva možnost za zaposlitev. Je dobro znanje nemščine nujna zahteva? Angleško znam, nemško pa bolj slabo. Sploh glede na to da sem jo imel v osnovni in srednji šoli kot tuj jezik 1 :)  Hvala za kakršnekoli informacija in nasvete  Lep pozdrav! ",
    "user": "BaNdWiDtH"
  },
  {
    "message": "Angleščina je dovolj dobra, delodajalca praviloma zanima samo kako učinkovit si in kako se znajdeš v teamu, mnogi so šli tja delat (osebno poznam dva programerja), še posebej s štajerskega konca, ker je višja plača in hkrati tudi davčno ugodneje (glede tega pa se pozanimaj, ker so neki sumljivi sporazumi med Slovenijo in Avstrijo, ki ti lahko poberejo več, kot bi pričakoval). ",
    "user": "jype"
  },
  {
    "message": "Nekaj časa nazaj sem malce raziskoval in sem zasledil zneske od 1500€ naprej. Odvisno od položaja in znanja - tako kot vsepovsod drugod. Prebrskaj po ams.at (avstrijski zavod za zaposlovanje), kjer imajo objavljene trenutno aktivne oglase za zaposlovanje.   Davčno je res ugodneje, kot je omenil Jure. Obenem bi izpostavil še dober zdravsteni sistem, s katerim se slovenski niti približno ne more meriti. Glede jezika: znanje nemščine je vsekakor nezanemarljiv plus, vendar bi po mojem mnenju na začetku lahko shajal tudi s kombinacijo angleščine/nemščine. V dveh tednih konstantnega pogovarjanja v nemščini se lahko naučiš zelo veliko.   Se nameravaš voziti ali si boš tam poiskal stanovanje? V Avstriji se potni stroški praviloma ne plačujejo, zato se ti bolj splača, da jih prikažeš pri nas (seveda če boš vlagal dohodninsko napoved) kot davčno olajšavo.  Jure: glede teh sumljivih sporazumov - tukaj res nekaj smrdi. Vendar večina sodelavcev, ki vlaga dohodninsko napoved tudi v Sloveniji dobi odločbo, da jim ni treba plačati čisto nič oz. kakšen evro ali dva. Kot vsepovsod, se tudi tukaj najdejo izjeme. ",
    "user": "black ice"
  },
  {
    "message": "Jaki problem človeštva   Pa še bolj resno. Glede znanja nemščine je kajpak odvisno od firme (kako lokalno usmerjeno posluje), je pa seveda zmeraj prednost, če znaš lokalni jezik, sploh ker (verjetno) ne boš 24h/dan visel v službi.  Če se misliš tja dejansko preseliti (in ne vsak dan voziti se iz SLO), si je dobro urediti stalno bivališče in davčno rezidenstvo (ne, ni enako), sicer boš našim dacarjem doplačeval razliko med našo in avstrijsko dohodnino. ",
    "user": "metalc"
  },
  {
    "message": "Res je, zahtevanost znanja nemščine je predvsem odvisna od firme v kateri se zaposliš. Večina izmed njih namreč zahteva znanje nemškega jezika. Se pa najdejo tudi firme, v katerih je uradni poslovni jezik angleščina. Plače inženirjev v IT se gibljejo od 1500 naprej (junior). V nasprotju s slovensko zakonodajo imajo v Avstriji zakonsko določeno višino plače. Se pravi, kot junior težko zaslužiš več, kot 1700. Je pa vse to točno zapisano v IT Kollektivvertrag. Potnih stroškov, kot jih poznamo v Sloveniji oni ne poznajo, obstaja pa Pendlerpauschal, kar pomeni, da ti rahlo znižajo obdavčitev (odvisno koliko km imaš do službe in če obstaja možnost javnega prevoza). Tudi malica ni plačana, običajno tudi ni vračunana v delovni dan. Delovni teden je dolg okoli 38,5 ure. Če te nič ne drži v Sloveniji se je bolje preseliti v Avstrijo in postati njihov rezident, ker v Sloveniji nikoli ne veš, koliko bo potrebno doplačati davka. V katerem programskem jeziku pa razvijaš? ",
    "user": "ingeniero"
  },
  {
    "message": "Hvala za informacije.  Vbistvu me malo zanima kako je kaj delat v Avstriji. Naceloma sem z trenutno sluzbo kar zadovoljen. Za dobro priloznost pa bi se vozil. Iz Mb se mi ne zdi tako dalec. Imam pa 4 leta izkusenj. V zadnjem casu razvijam predvsem v qt/c++.  lp ",
    "user": "BaNdWiDtH"
  },
  {
    "message": "hvala za podatke tudi meni so zanimivi:) oops kaj pa kaka italija? oz. karkoli čez mejo v bližini NG, kakšne so kaj postavke. Sicer od vsakega zvem da bom kot čistilka več zaslužil kot tu v IT...ampak rekla kazala... ",
    "user": "detroit"
  },
  {
    "message": "Ce je nemscina problem se lahko z anglescino odpravis v UK delat :) ",
    "user": "Red_Mamba"
  },
  {
    "message": "Pozdrav,  Avstrija - okolica Graz-a pride v poštev, ker je blizu MB. Nekako nimam želje se selit. Vožnja do 60km pa mi ne predstavlja kakšnega problema.  Želim pač pridobit čimveč informacij od ljudi, ki mogoče tam že delajo. Vem, da je o plačah težko govoriti, ker je res od podjetja odvisno, ampak vendarle.  lp ",
    "user": "BaNdWiDtH"
  },
  {
    "message": "Poskusi se zmenit za delo v Avstriji preko podjetja.  Seveda podjetje ustanoviš nekje kjer so nizki davki ... ",
    "user": "Invictus"
  },
  {
    "message": "Invictus potem se moras tudi preseliti tja kjer ustanovis podjetje. ",
    "user": "Red_Mamba"
  },
  {
    "message": " Red_Mamba je 9. nov 2011 ob 12:37 izjavil:Invictus potem se moras tudi preseliti tja kjer ustanovis podjetje.   Zakaj že?!?!?! A za off-shore še nisi slišal? ",
    "user": "Invictus"
  },
  {
    "message": "Zato ker nisi politik in nisi imun pred davcno utajo :D ",
    "user": "Red_Mamba"
  },
  {
    "message": "AFAIK ni treba. Le en dan več kot polovico leta letno mora preživeti tam.  Kar mu bo težko dokazati, če se že približa temu.   Kdo bo hodil za njim in mu bo dokazoval vsak dan posebej ? ",
    "user": "Brane2"
  },
  {
    "message": "Dostavit moras dokaz da si res zivel zunaj Slo dan vec kot pol leta. Pa naj bodo to potrdila o placilu najemnine ali pogodba o najemu. ",
    "user": "Red_Mamba"
  },
  {
    "message": "In ce ni na tvoje ime? Kjer zivim, je lahko na najemni pogodbi samo eno ime in to ni moje, s tem, da tukaj zakonodaja predvideva, da se samo izjasnis in se ti verjame na besedo. To je to.  Problem je potem v Sloveniji, ki tega ne predvideva in imam tezavo dokazati, da zivim v tujini. Ze itak imam z vec stvarmi tezavo, ker je Slovenija neki unikat pri tej zakonodaji, kar je absurd, glede na to, da gre za EU. ",
    "user": "mikic007"
  },
  {
    "message": "Če bi rad dobil portdilo o bivanju v drugi državi, moraš ponavadi iti na kako upravno enoto tam in se prijavit. Kar pomeni da moraš potem tam plačevati davek. Seveda se pa ne smeš pozabiti odjaviti na DURSU, ker boš drugače doplačal razliko.  Se je to že dogajalo da so ljudje plačevali mastne pare DURSu ker tega niso vedeli. ",
    "user": "Invictus"
  },
  {
    "message": "Za narest firmo v neki tuji državi mislim da ne rabiš bit njihov resident. Problem je bolj, kako potem denar iz te firme spravt v tvoj žep, brez da bi DURS to zvedel. Tukaj pa so slovenski podjetniki inovatorji, saj je to skoraj edina vrlina, ki jo dobro obvladajo. ",
    "user": "LeQuack"
  },
  {
    "message": "Jodlari so zelo *občutljivi* na to ali obvladaš nemščino ali ne. Za IT sektor ne vem,za ostalo pa velja če ne obvladaš nemščine si drugorazredna oseba z zelo slabimi možnostmi za zaposlitev(seveda če ne ciljaš na delovno mesto čistilke)   ",
    "user": "valvoline1"
  },
  {
    "message": "trenutno spremljam oglase v avstriji in tvoj profil se išče na polno. Moraš pa vedet da če misliš it gor idi čim prej, ker nisi edini mariborčan ki tako razmišlja in kmalu bo stvar postala bolj zasičena in boš težje dobil službo, kot jo mogoče zdaj. Če se ne motim, dela uporabnik vuk iz alter foruma v grazu v tej branži. kontaktiraj ga. Jodlari plačujejo pendlerpaušale, ki niti niso tako zanemarljivi. Tudi do 300eur na mesec če si iz neke vukojebine. Google.at --->penderpauschale---> google translate in boš vse vedel :) Sicer pa se ti potni stroški pokrijejo že z 13 in 14 plačo, ki je pri nas ni. ",
    "user": "damjan1980"
  },
  {
    "message": "Ti samo pojdi, ne tvegas nic. Kakor kaze v Sloveniji zadnje case, nimas kaj cakat, se posebej ce imas opcijo, da zivis v Mariboru in delas v Grazu (izkljucno zato, ker ne rabis pustiti prijateljev in resevati stanovanjskega problema). Ce si iz MB verjetno znas nemsko solidno in to bos dvignil ze pri par razgovorih in v nekaj mesecih bos to oviro lahko gladko precrtal.  Moje izkusnje tujine so take, da najprej gre malo slabse, ko pa spoznajo tvojo vrednost, pa zelo navzgor. Ni vse v prvi pogodbi. ",
    "user": "mikic007"
  },
  {
    "message": "sta ja, rece se jima regres in bozicnica. poznam pa enega strojnika, ki je prekalkuliral, da se mu ne splaca delati v villachu, glede na njegovo placo v slo... (in zraven se 2h na dan v prometu itd...) ",
    "user": "Isotropic"
  },
  {
    "message": "Pozdravljeni!  Hvala vsem za odgovore in nasvete.  damjan1980: Kje spremljaš oglase? Spletna stran?  LP! ",
    "user": "BaNdWiDtH"
  },
  {
    "message": "http://www.karriere.at/ je pa še polno drugih strani.   prvo polje pusti prazno, v drugo pa steiermark ",
    "user": "damjan1980"
  },
  {
    "message": "Spostovani!  Ponudila se mi je priloznost za delo v Avstriji in ker s tem nimam izkusenj, bi rad povprasal sledece:  Kako je z zdravniskim spricevalom? Kako je z nostrifikacijo papirologije? Kaksen procent od place moras placati za prispevke vsak mesec in sploh, kako to storis? Kaksne izdatke moras dajati maticni drzavi, macehi Sloveniji?   Lp, Marko ",
    "user": "KernelPanic"
  },
  {
    "message": " KernelPanic je 7. mar 2013 ob 14:07 izjavil:Spostovani!   Kaksne izdatke moras dajati maticni drzavi, macehi Sloveniji?  Lp, Marko  Nič, ker bo slovenskemu DURSu poročal avstrijski DURS. Slovenski DURS te bo pozval samo k plačilu dohodnine, ki bo v znesku razlike med avstrijsko in slovensko dohodnino.  Če nočeš v Sloveniji plačevati dohodnine, moraš odjavit davčno rezidentstvo. ",
    "user": "Invictus"
  },
  {
    "message": "Aha hvala, kako je pa z zdravniskim spricevalom, ker mam trenutno veljavnega (v R. Sloveniji), je to tudi pokrito s strani EU in kako je z nostrifikacijo papirjev? ",
    "user": "KernelPanic"
  },
  {
    "message": "@odjavit davčno rezidentstvo  Potem pa najbrž ne dobiš pendlerpauschal?  Ali pa je to samo do meje, in si daš prebivališče na avstrijski strani meje? ",
    "user": "plavko61"
  },
  {
    "message": "Pendlerpauschal dobiš samo na ozemlju Avstrije, njih ne zanima če imaš do meje 2km ali 200km.  KernelPanic je 7. mar 2013 ob 14:34 izjavil:Aha hvala, kako je pa z zdravniskim spricevalom, ker mam trenutno veljavnega (v R. Sloveniji), je to tudi pokrito s strani EU in kako je z nostrifikacijo papirjev?  Lažje in hitreje gre skozi, če imaš papirje v nemščini, velja tudi za zdravniško spričevalo. ",
    "user": "black ice"
  },
  {
    "message": "Vem da je to že malce starejša tema... ampak glede da so gor tudi novi odgovori... še dodam svojega.  Povprečna plača je navzdol omejena s njihovim zakonom in tako kot je nekdo rekel, je tam nekje okoli 1500 za juniorje (če se definiran kot junior določi delodajalec, na podlagi tvojega znanja)...  Znanje nemščine je priporočeno... Firmi kjer jaz delam je recimo to vseeno, saj imamo kar nekaj teamov, ki so mednarodni, in če bodo želeli te bodo samo dali v tečaj.   Jaz se recimo vozim iz Mb, razdalja do firme okoli 60 km. Pendlerpauschal (PP) se šteje od firme, pa do tvojega doma neodvisno od države, jaz imam recimo 38 km v Avstriji preostanek pa v Sloveniji. PP imaš tri tipe, mali je razdalja 20 km, srednji 40 km in veliki nad 60. PP ti zmanjša davek in malce poveča neto, pri meni je to recimo za 120 EUR (skupni PP znaša okoli 330 EUR in del od tega je izplačan, del pa zmanjša davek).  Socialno zavarovanje (pri na ZZ) ti useri firma kjer se zaposliš in v kakemu mesecu dobiš njigo zdravstevno izkaznico. V sloveniji odjaviš ZZ in glede na to da se voziš (Grenzganger) imaš pravico do zavarovanja tudi v Sloveniji. Samo vložiš E106 obrazec v Avstriji in potem njihova zavarovalnica to zrihta s našo (traja kaka 2 tedna).  Kaki procent moraš plačati za prispevke, davke... To ti tukaj vse uredijo v službi, tudi davke in to, edino kar moraš naredit je da v naslednjih 5 letih vložiš davčno napoved in potem bodisi nekaj malega plačaš ali dobiš nazaj.  Slovenija je druga zadeva... Na začetku leta ko dobiš napoved moraš takoj vložit pritožbo in javit kaj si zaslužil v Avstriji (to ti tam pripravijo en tak listek s temi podatki). Na žalost bo Avstrijski DURS prepozno sporočil podatke (pri nas morajo biti podatki vloženi mislim, da do 20.1 ali nekaj v tem smislu), tako da moraš nujno narediti ti. Teoretično lahko to narediš tudi prej (bi moral, samo malo kdo naredi). Vzemeš pogodbo o delu, greš s njo na davčno in potem bo pri napovedi to noter (oni ko jo dobiš s strani Slovenije).  Če se hočeš davku v Sloveniji izgonit pač se gori naseliš, s tem dobiš listek, da bivaš v Avstriji in spremeniš tvoje stalno bivališče na naslov v Avstriji, s tem spremniš tvoje rezidenstvo. Do sedaj je bilo tako da če je bilo te razlike pod 3500 EUR nisi rabil plačat a s 1.1.2014 se bo to spremnilo in boš moral celotno razliko plačat (mislim, da je ta zakon že v razpravi, če še ni bil sprejet).  Lp Andy  P.S.: Če koga zanima delo v Javi (J2EE predvsem) me lahko kontaktira na PM.    BaNdWiDtH je 6. nov 2011 ob 20:02 izjavil:Pozdravljeni!  Zanima me, če ima kdo izkušnje oziroma je zaposlen ( razvoj/programiranje ) v Avstriji in sicer v okolici Graz-a? Kakšne so povprečne plače programerjev tam?   Avstrija se mi zdi zanimiva možnost za zaposlitev. Je dobro znanje nemščine nujna zahteva? Angleško znam, nemško pa bolj slabo. Sploh glede na to da sem jo imel v osnovni in srednji šoli kot tuj jezik 1 :)  Hvala za kakršnekoli informacija in nasvete  Lep pozdrav!  ",
    "user": "andyrozman"
  },
  {
    "message": "v kratkem se obeta večja obdavčitev vsem, ki delajo v avstriji in živijo v sloveniji in sicer naj bi to potekalo tako, da boš moral plačati razliko do slovenskega davka (oz. nekaj v tem stilu :) ) ",
    "user": "T-h-o-r"
  },
  {
    "message": "Bodo pač še nekaj ljudi pregnali ven iz države, saj v tem so dobri. Izkupička ne bo pričakovanega. ",
    "user": "LeQuack"
  },
  {
    "message": " T-h-o-r je 15. okt 2013 ob 17:50 izjavil:v kratkem se obeta večja obdavčitev vsem, ki delajo v avstriji in živijo v sloveniji in sicer naj bi to potekalo tako, da boš moral plačati razliko do slovenskega davka (oz. nekaj v tem stilu :) )   Saj to je vedno bilo tako? A so imeli delavci v Avstriji kakšne posebne pravice? Al so samo začeli poročati? ",
    "user": "Mavrik"
  },
  {
    "message": "nehala bo veljati dodatna olajsava (ker uni nimajo malice, prevoza, itd.) ",
    "user": "Isotropic"
  },
  {
    "message": "Davčno poročanje je že bilo.   Samo dosedaj je bila ta olajšava 3500 EUR, in če recimo zaslužiš kakih 32000 letno (v Avstriji), potem ti ta razlika pade pod to mejo. Sedaj pa te oljšave ne bo in bo to razliko moral plačati.  Je pa sedaj na novo bančno poročanje. S začetkom naslednjega leta bodo avstrijske banke začele poročati (oziroma bodo odgovarjale na poizvedbe s strani drugih držav) glede stanja na tvoj bančnem računu (če ga imaš pri njih). Dosedaj so bili tako kot Švica, da so vse poivedbe zavračali, sedaj pa bodo, kot ena zadnjih držav v EU na te poizvedbe začeli odgovarjat.  Lp Andy   Mavrik je 15. okt 2013 ob 21:05 izjavil:T-h-o-r je 15. okt 2013 ob 17:50 izjavil:v kratkem se obeta večja obdavčitev vsem, ki delajo v avstriji in živijo v sloveniji in sicer naj bi to potekalo tako, da boš moral plačati razliko do slovenskega davka (oz. nekaj v tem stilu :) )   Saj to je vedno bilo tako? A so imeli delavci v Avstriji kakšne posebne pravice? Al so samo začeli poročati?  ",
    "user": "andyrozman"
  },
  {
    "message": "Delam v Avstriji in si računam koliko bi po novem moral doplačat dohodnine.  Koliko bi bilo doplačilo za 2700 bruto z prevozom na delo 90km v eno smer?  Kot kilometrino sem dal not ((0,18EUR*90km*2)+6,12EUR malica)(247delovnih_dni-25dopust)=8551,44EUR  Jaz sem izračunal da bi moral doplačat 859,89EUR po novem, a to drži? ",
    "user": "murkoslavko"
  },
  {
    "message": "Pozdravljeni!  Sam sem že dve leti zaposlen v Avstriji v Grazu, sedaj pa s punco razmišljama da bi se oba preselila v Avstrijo. Zanima me, če ve slučajno kdo kak je s tem oz. kaj naredit, če se v Sloveniji jaz odjavim in vzamem stalno prebivališče v Avstriji mam pa avto s slo tablicami? Sem se že dosti pozanimal in da bi avto šel uvažat v Avstrijo se mi ne splača ker je avto skoraj nov pa tudi prodal ga ne bi rad in potem spet novega kupoval v Avstriji. Sodelavci so mi rekli da so kazni baje ogromne okoli 5000 eur, če te dobi finančna policija da voziš avto s slo tablicami sam pa maš stalno prebivališče v Avstriji.   Kaj ve mogoče kdo kak pa je s tem, da bi jaz recimo prepisal avto na mojo mamo in midva naredima na AMZS eno uradno potrdilo oz pooblastilo da lahko jaz kao \"njen\" avto vozim? Noben mi ne zna povedat, če v tem primeru ne bi mel problemov z finančno policijo tako da upam da se mogoče tukaj kdo najde ki ve kaj več o tem :)   Lp ",
    "user": "Dejan1"
  },
  {
    "message": "Splača se ti avto uvozit, čeprav nekaj malega plačaš, ker v Avstriji lahko imaš več avtomobilov z enimi tablicami. IMO ne bi smel imeti problemov, če je kot lastnik v prometnem dovoljenju zapisana tvoja mama, kot uporabnik pa ti. ",
    "user": "black ice"
  },
  {
    "message": "Prevoz na delo in malica: ((0,18EUR*90km*2)+6,12EUR malica)(247delovnih_dni-25dopust)=8551,44EUR  Kako se to obračuna?  Eni trdijo da odšteješ kar od bruto, drugi da so prek nekega obrazca priložili. Ali oboje? ",
    "user": "plavko61"
  },
  {
    "message": " Dejan1 je 16. nov 2013 ob 11:43 izjavil:Pozdravljeni!  Sam sem že dve leti zaposlen v Avstriji v Grazu, sedaj pa s punco razmišljama da bi se oba preselila v Avstrijo. Zanima me, če ve slučajno kdo kak je s tem oz. kaj naredit, če se v Sloveniji jaz odjavim in vzamem stalno prebivališče v Avstriji mam pa avto s slo tablicami? Sem se že dosti pozanimal in da bi avto šel uvažat v Avstrijo se mi ne splača ker je avto skoraj nov pa tudi prodal ga ne bi rad in potem spet novega kupoval v Avstriji. Sodelavci so mi rekli da so kazni baje ogromne okoli 5000 eur, če te dobi finančna policija da voziš avto s slo tablicami sam pa maš stalno prebivališče v Avstriji.   Kaj ve mogoče kdo kak pa je s tem, da bi jaz recimo prepisal avto na mojo mamo in midva naredima na AMZS eno uradno potrdilo oz pooblastilo da lahko jaz kao \"njen\" avto vozim? Noben mi ne zna povedat, če v tem primeru ne bi mel problemov z finančno policijo tako da upam da se mogoče tukaj kdo najde ki ve kaj več o tem :)   Lp   Ne vem ce je glih tko strogo. Jaz ze skoraj 3 leta svoj avto vozim po UK pa do zdaj se nobenih problemov. Edino vsako leto tablice menjam za vsak slucaj :) Naceloma pa mislim da je splosen zakon v EU da se lahko 6 mescev v 12 mesecnem obdobju vozis s tujim avtom po drzavi potem pa moras ven (za 6 mescov) ali pa ga registrirat v drzavi kjer prebivas.  No ampak tu je pa spet hakelc kako bodo vedeli kdaj si ti prisel v drzavo? Samo ce te dobi policija za kak prekrsek ali imajo kako drugaze zabelezen datum pa tvojo registersko. In od takrat ti lahko sele dokazejo 6 mescov.   sam mojih 50 centov. ",
    "user": "Red_Mamba"
  },
  {
    "message": "Ja kazni so velike... Mislim, da je splošno EU pravilo 6 mesecev, je pa to odvisno tudi od države do države.   Jaz se sedaj ravnokar selim v Avstrijo. Avto sem prepisal na mamo (ne zaradi tega ker ne bi hotel imete avstrijske registracije, pač pa je avto kupljen s Leasingom in ker sem spremnil svoj stalni naslov na tujega (avstrijskega) bi bila pogodba prekinjena) in si pridobil dovoljenje za vožnjo tujega avta v tujini (na AMZSu imajo eno tako izkaznico). Drugače pa je vprašanje če se ti splača avto uvozit (vsaj novega verjetno ne), ker moraš plačati kar čedno vsoto (nekakšen nakupni davek)... S naslednjim mesecem (1.3) se njihova NOVA zveča (mislim, da je to ravo tisti davek, ki bi ga moral plačati) tako da bili stroški kar veliki. No jaz \"mojega\" tako ne bi mogel sem uvozit dokler ni izplačan...   Če voziš tuj avto v tujini s tistim potrdilom, teoretično ne bi smel imeti težav saj avto ni tvoj. Če pa je avto pisan na tebe boš pa moral sigurno pridobiti avstrijske tablice... Aha pa ob prihodu sem moraš v 30 dneh zamenjati tudi vozniško in si dati na slovenske dokumnete (oseban, potni list) vpisati tuj naslov. Tukaj je en članek, ki te zadeve malce povzame... http://blog.balantic.si/post/7197189345...  Lp Andy ",
    "user": "andyrozman"
  },
  {
    "message": "Jaz isto razmišljam o selitvi v avstrijo, dal bi prevesti vse dokumente npr sem http://www.alkemist.si/, prevajali so mi že iz angleščine in so naredili hitro ter ugodno. Prodal bi avto ter vse kar me veže na slovenijo in odšel s trebuhom za kruhom.  Zaključeno imam višješolsko izobrazbo ter izpit za viličar, če bi se dalo bi se zaposlil v strojništvu, pripravljen pa sem sprejeti kakršno koli delo na začetku.  Odločam se tudi za tečaj nemščine, kaj mi vi svetujete, imel sem par let nemščine v osnovni šoli, za jezike sem hitro dojemljiv, angleščina mi dobro teče, nemščina pa malo slabše.Je smiselno iti na tečaj, ali bi se dovolj jezika navadil s samim bivanjem tam? ",
    "user": "revelation"
  },
  {
    "message": " revelation je 5. maj 2014 ob 13:41 izjavil:Jaz isto razmišljam o selitvi v avstrijo, dal bi prevesti vse dokumente npr sem http://www.alkemist.si/, prevajali so mi že iz angleščine in so naredili hitro ter ugodno. Prodal bi avto ter vse kar me veže na slovenijo in odšel s trebuhom za kruhom.  Zaključeno imam višješolsko izobrazbo ter izpit za viličar, če bi se dalo bi se zaposlil v strojništvu, pripravljen pa sem sprejeti kakršno koli delo na začetku.  Odločam se tudi za tečaj nemščine, kaj mi vi svetujete, imel sem par let nemščine v osnovni šoli, za jezike sem hitro dojemljiv, angleščina mi dobro teče, nemščina pa malo slabše.Je smiselno iti na tečaj, ali bi se dovolj jezika navadil s samim bivanjem tam?   Če imaš resen namen zapustiti Slovenijo se le vpiši v tečaj. Poleg tega glej izključno nemške TV kanale. ",
    "user": "gensi"
  },
  {
    "message": "Bom še tukaj vprašal...  Pozdravljeni  Dogovarjam se za delo v Grazu in bi mi prišel prav kak nasvet, preden podpišem pogodbo. Moram biti na kaj posebej pozoren?  Zanima me tudi, če se kdo vozi iz okolice Maribora v Graz in ima delovni čas od 8.-17. ure (PON-ČET) in 8.-14.30. ure (PET) in če ve kdo za kakšno podnajemniško stanovanje v Grazu, seveda brez provizije? ",
    "user": "m0f0x"
  },
  {
    "message": "kaj bos pa delal ",
    "user": "Isotropic"
  }
]