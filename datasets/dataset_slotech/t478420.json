[
  {
    "message": "Rad bi izračunal koliko kWh elektrike je porabila naša toplotna črpalka (TČ). Ker TČ delovne ure sproti beleži, bi moral ure le pomnožiti z močjo TČ. V tehničnih podatkih piše, da je nazivna moč po EN 14511 2,44kW, na nalepki na zadnji strani TČ pa piše, da je Pe max 5,3 kW. Katero vrednost moram vzeti za izračun porabe? TČ pa je on-off in ni inverterska. ",
    "user": "clancy"
  },
  {
    "message": "2.44kW (pazi - moč niha za 50% brez težav, odvisno od obremenitve kompresorja) ",
    "user": "Pyr0Beast"
  },
  {
    "message": "Najlažje bo, če nabaviš merilnik moči in energije za 10€, in preko njega priklopiš TČ. Pe max verjetno pomeni zraven še navaden električni grelec, ki ga IMHO ima vsaka TČ. ",
    "user": "energetik"
  },
  {
    "message": "Nevem, če bo šlo, ker je TČ trofazna in ima posebej omarico z varovalkami. Obstaja še kakšen drugačen preprosti merilec, ki je obenem trofazni?  Moja TČ nima dodatnih grelcev. ",
    "user": "clancy"
  },
  {
    "message": "Načeloma lahko meriš samo moč ene faze in pomnožiš s 3, ker je TČ simetričen porabnik. Edino vmes boš moral nekako povezati drugače, ker merilci so namenjeni za vtičnice in vtikače, ti imaš pa verjetno fiksno priklopljeno. ",
    "user": "energetik"
  },
  {
    "message": "tri enofazne pa sešteješ porabo po fazah ? :P ",
    "user": "Pyr0Beast"
  },
  {
    "message": "Z meritvijo moči ne boš nikoli točno vedel, koliko kWh si porabil! Če ti je ta podatek zares važen si nabavi števec električne energije in boš imel točne podatke. Čeprav je strošek na začetku večji se ti bo čez leta zagotovo več kot obrestoval. ",
    "user": "telexdell"
  },
  {
    "message": "Pa sej ta merilec moči za 10€ meri tudi energijo. Pa še cosfi, napetost, tok. ",
    "user": "energetik"
  },
  {
    "message": "Ali torej obstaja kakšen trofazni merilec porabe elektrike, ki bi se lahko priklopil pred omarico z varovalkami? Dovod elektrike je z zgornje strani.   Omarica ",
    "user": "clancy"
  },
  {
    "message": "Seveda obstaja, samo ni več tako poceni kot tole:   in potrebno bo nekaj vezanja in šraufanja. ",
    "user": "energetik"
  },
  {
    "message": "Ta merilec pa ni trofazni in vtaknem naj ga kam?  Razen če obstaja kakšna DIY varijanta?   Sem pa našel tole: www.izmeriporabo.si vendar nevem, če to je za kaj. Cena za trifazni tok je okrog 180€. ",
    "user": "clancy"
  },
  {
    "message": " clancy je 3. avg 2011 ob 22:42 izjavil:Ta merilec pa ni trofazni in vtaknem naj ga kam?  Razen če obstaja kakšna DIY varijanta?  Jao, pa sej sem napisal, da tega na slikci ne moreš uporabiti enostavno, ker imaš tako kompliciran priklop. Obstaja DIY varianta, tako da omarco odpreš in na eno fazo zvežeš recimo nadometno vtičnico, na eno fazo priključka TČ pa namontiraš vtikač. Pol pa tole stvarco za 15€ vmes vključiš. Skupna poraba je približno 3x1faza, ker je zelo verjetno poraba simetrična. ",
    "user": "energetik"
  },
  {
    "message": "@clancy: Heh, če bo merjenje porabe energije dražje od porabljene energije same, ne vidim kje je tu point? ",
    "user": "BlaY0"
  },
  {
    "message": "Obstajajo trifazni merilniki , ki se montirajo v razdelilec na DIN nosilec ( kot varovalke ), vendar je v tvojem razdelilcu žal premalo prostora .  http://www.bolha.com/merilniki-stroskov...  LP Miro ",
    "user": "miki133"
  },
  {
    "message": "Novejši števci električne energije so izključno digitalni in relativno dragi. Zagotovo ima kdo doma kakšen klasičen induktivni števec iz kakšnega gradbenega razdelilnika ipd. kateri mu sedaj leži neuporaben doma. Daj oglas na Bolho ali idi na kakšen bolšjak in boš dobil števec za sprejemljivo ceno. ",
    "user": "telexdell"
  },
  {
    "message": "http://www.voelkner.de/categories/6_74_... ",
    "user": "BlaY0"
  },
  {
    "message": " BlaY0 je 3. avg 2011 ob 23:09 izjavil:@clancy: Heh, če bo merjenje porabe energije dražje od porabljene energije same, ne vidim kje je tu point?   Vem, se ne splača vlagat nekaj sto € v neke merilce. Me pa vsaj približno zanima, koliko je TČ porabila v zadnjem mesecu in pol, ker po mojem izračunu, nekam sumljivo malo.  TČ ni inverter, ampak on-off. Če vzamem, da je moč kompresorja konstantno 2,44kW, potopna črpalka 0,37kW, obtočna črpalka in elektronika pa kakih 100W. Skupaj torej slabe 3kW. TČ pa ima po mesecu in pol obratovanja 27 delovnih ur. Torej bi naj bila poraba za sanitarno vodo v tem času le 81 kWh? Ali moram za moč kompresorja mogoče vzeti tisto vrednost, ki je zadaj na nalepki PE max 5,3kW?     ",
    "user": "clancy"
  },
  {
    "message": "pumpa je nažgala za 66kWh porabe  Pri cop 4.5 to znese cirka 300kWh odjema toplote ",
    "user": "Pyr0Beast"
  },
  {
    "message": "Pet članska družina bi naj na leto za sanitarno vodo porabila tam 1500-2500 kWh energije (sam pri članu več porabim tam 20-30 m3 plina). Torej je tvoja poraba 40-50 kWh (ne moreš upoštevati nazivnih moči električnih porabnikov!) na mesec popolnoma v predvidenih okvirih. ",
    "user": "telexdell"
  },
  {
    "message": "dejanska poraba TČ je odvisna od vhodne in izhodne temperature medijev manjša razlika med temperaturama daje večji faktor oziroma manjšo električno energijo (moč) pri isti oddani toploti mene zanima poraba električne energije pri TČ zrak voda, oziroma celoletni stroški glede na nahko kurilno olje ",
    "user": "s-adi"
  },
  {
    "message": "Tč vs. Olje je kul poleti  Pozimi pa je benefit 0 če nimaš kakšne podtalnice in nizkotemperaturnega ogrevanja. ",
    "user": "Pyr0Beast"
  },
  {
    "message": "imam talno ogrevanje (in dodatno radiatorsko,kar pa ni nujno uporabit), po karakteristikah, ki jih nudijo proizvajalci bi moralo biti tudi za toplotne črpalke zrak voda to ogrevanje rentabilno ",
    "user": "s-adi"
  },
  {
    "message": " Pyr0Beast je 5. avg 2011 ob 01:10 izjavil:Tč vs. Olje je kul poleti  Pozimi pa je benefit 0 če nimaš kakšne podtalnice in nizkotemperaturnega ogrevanja.  Benefit je lahko tudi pozimi precejšen. Tudi pri -5, ko je izkoristek nikakav je elektrika še vedno cenejša od nafte. Poznam ene par ljudi, ki se grejejo pozimi samo s TČ zrak/voda. Jasno to ni na Bloški planoti ali v Ratečah in bajte imajo primerno izolirane.  Je pa treba upoštevati, da je investicija dražja in ROI daljši. ",
    "user": "BlaY0"
  },
  {
    "message": "Brezveze. Pri nizkem COP se bolj splača direktno štrom kuriti, kot pa matrati TČ z veliko razliko tlakov na tlačni in uparjalni strani. ",
    "user": "Pyr0Beast"
  },
  {
    "message": "Spet si upeljal nov podatek in sicer grelno število. Jasno če imaš COP v ženskem spolnem organu da se ti ne splača! Ampak ga nimaš! COP na letni ravni pri min temp -5 je dandanes za tovrstene (moderne) črpalke 3,5. Tistih par dni ko je pod -5 pa dogrevaš tako kot si napisal. Kaj je pol brezveze? ",
    "user": "BlaY0"
  },
  {
    "message": "razumem teoretična mišljenja glede ogrevanja, mene zanima a ima kdo toplotno črpalko zrak voda  vgrajeno in kakšni so dejanski rezultati po letu ali dveh glede na stroške ogrevanja z lahkim gorilnim oljem ",
    "user": "s-adi"
  },
  {
    "message": "3.5 da je cop pri -5 ?  To je pa precej dobra zadeva. ",
    "user": "Pyr0Beast"
  },
  {
    "message": " Pyr0Beast je 5. avg 2011 ob 16:24 izjavil:3.5 da je cop pri -5 ?  To je pa precej dobra zadeva.  Ni 3.5, je pa pri -7 cop 2.   s-adi je 5. avg 2011 ob 14:51 izjavil:razumem teoretična mišljenja glede ogrevanja, mene zanima a ima kdo toplotno črpalko zrak voda  vgrajeno in kakšni so dejanski rezultati po letu ali dveh glede na stroške ogrevanja z lahkim gorilnim oljem  Pri nas imamo TČ zrak/voda od Alpha innotec, hiša je stara in neizolirana, ogrevana na radiatorje. Prej smo porabili približno 3000 litrov olja, sedaj pa s TČ porabimo približno 12000 kWh. TČ pa imamo sedaj že 5 let.  Tukaj je en dober članek na temo TČ. str. 34 http://www.gorenjskiglas.si/e_files/pri...  Edin v tabeli je zgleda pri zemlja/voda radiatorsko ogrevanje prišlo do napake. ",
    "user": "arozma"
  },
  {
    "message": " Pyr0Beast je 5. avg 2011 ob 16:24 izjavil:3.5 da je cop pri -5 ?  To je pa precej dobra zadeva.  ...če slabo bereš. Še enkrat preberi.... cop 3,5 na letni ravni (povprečje). To je 4 poleti pri 30 in 2 pozimi pri -5. ",
    "user": "BlaY0"
  },
  {
    "message": " arozma je 5. avg 2011 ob 17:47 izjavil: Edin v tabeli je zgleda pri zemlja/voda radiatorsko ogrevanje prišlo do napake.  ...pa tut pri nafti je napaka za faktor 10. ",
    "user": "BlaY0"
  },
  {
    "message": "arozma  Se zahvaljujem za podatek. Tudi mi smo imeli svojčas porabo 3000 l na sezono, potem smo na podstrešju izolirali, okna dodatno tesnili ipd., sedaj porabimo 1500-1900 l.   Previdevamo nabaviti zunanjo kompaktno toplotno črpalko TČZ ZV 7/8 E1 termotehnike.  Za konice so v TČ vgrajeni električni grelci, poleg tega jer še v rezervi peč na olje, glede na to, da imam vgrajeno tudi talno ogrevanje, menim, da bo zadeva zadovoljivo in ekonomsko delovala. ",
    "user": "s-adi"
  },
  {
    "message": "Morda bo zanimivo, od 7.10.2011 do 15.1.2012, ki je običajno mejnik polovice kurjave sem s toplotno črpalko porabil 1020 kWh VT in 1266 kWh MT kar znese cca 240 €,   Glede na to, da se je kurilno olje precej podražilo, menim da je prehod na toplotno črpalko trenutno ugodna rešitev lp ",
    "user": "s-adi"
  },
  {
    "message": " s-adi je 27. jan 2012 ob 23:50 izjavil:Morda bo zanimivo, od 7.10.2011 do 15.1.2012, ki je običajno mejnik polovice kurjave sem s toplotno črpalko porabil 1020 kWh VT in 1266 kWh MT kar znese cca 240 €,   Glede na to, da se je kurilno olje precej podražilo, menim da je prehod na toplotno črpalko trenutno ugodna rešitev lp  Koliko je črpalka stala? ",
    "user": "M-XXXX"
  },
  {
    "message": "Pravkar se odločam med nakupom TČ med modeli Zubadan ali termotehnika 12 kw.Nič posebnega hiša dobro izolirana(poraba cca 2200 l kuril.olja)cca 200 m2.Bovec... Kakršna koli izkušnja bi pomagala . ",
    "user": "gelendr"
  },
  {
    "message": "kot je zgoraj že razvidno sem v preteklih letih porabil od 1500 do 1900 l kurilnega olja termotehnika ima kontrolne izračune za določitev moči toplotnih črpalk, glede na porabo  in ogrevalno površino sem se odločil ta toplotno črpalko TČZ ZV 7/8 E1, torej zrak voda  nabava in montaža črpalke ter priključitev na obstoječo instalacijo je stala cca 7.000€, medtem ko sem dobil povrnjenih 1.500 € od sklada za subvencionoranje.  Dodatno je bilo potrebno izdelati temelje za TČ ter povezovalni kanal od objekta oziroma  kurilnice do kompaktne toplotne črpalke ter izolacijo v kotlovnici.   Kasneje sem ugotovil, da bi bilo potrebno menjati tudi bojler, primerni so večji z  učinkovitim grelcem ter skoraj obveznim čimvečjim zalogovnikom.  glede na to, da so mi najboljša leta že odtekla, nisem šel v večjo investicijo.  Pri bojlerju so sicer nastale regulacijske težave, položaj tipala je bilo potrebno premestiti na ustrezno mesto, medtem ko sem uporabil oljno peč kot zalogovnik  zadeva trenutno dobro deluje.  za kritični čas imam v rezervi oljno peč in še 4000 l olja  lp ",
    "user": "s-adi"
  },
  {
    "message": "Quote: za kritični čas imam v rezervi oljno peč in še 4000 l olja... Uh vse bolj me skrbi,da izključno gretje na TČ nobeden prav resno ne računa.Za zamenjavo obstoječega bi se odločil le ,če lahko novi sistem brez stresov zamenja prejšnjega. ",
    "user": "gelendr"
  },
  {
    "message": "gelendr: mi se že četrto sezono grejemo izključno s TČ in to celo z radiatorji, v katere gre voda ogreta na 40 - 50 stopinj. Pri trenutnih cenah olja je letni prihranek okoli 900 EUR, sezonski COP (samo ogrevanje prostorov brez ogrevanja sanitarne vode) pa je po mojem okoli 2.5, TČ pa navadna (ne HT) 14kW Daikin Altherma. V tem času najnižja zunanja temperatura ni šla pod -15 stopinj, kako bi se zadeva obnesla, če bi bilo dalj časa pod -20 pa ne vem.  Se opravičujem za OT.  d ",
    "user": "dmok"
  },
  {
    "message": " gelendr je 28. jan 2012 ob 18:20 izjavil:Quote: za kritični čas imam v rezervi oljno peč in še 4000 l olja... Uh vse bolj me skrbi,da izključno gretje na TČ nobeden prav resno ne računa.Za zamenjavo obstoječega bi se odločil le ,če lahko novi sistem brez stresov zamenja prejšnjega.    Jaz imam predvideno TČ kot edini vir.  V rezervi imam plan s toplovodnim kaminom kot edini vir.  Ali bo eno, ali bo drugo. Glede na to, da je toplovodni kamin že nabavljen... ",
    "user": "Aston_11"
  },
  {
    "message": "samo toplotna črpalka pozimi pri ipadu elektrike kot pred leti za nekaj dni ne vem če je pametno glede na to da imam peč na olje in manjši diesel električni agregat upam, da ne bomo zamrnili medtem, ko je dober kamin še elegantejša rešitev.  mislim, da je kombinacija TČ in kamina zelo pogost pojav lp ",
    "user": "s-adi"
  },
  {
    "message": "še nekaj pred odločitvijo preglejte krivulje, kako se odziva toplotna črpalka glede na zunanjo temperaturo nekaterim pade poleg ogrevalne moči tudi priključna moč, drugim se veča, pomembne so tudi potrebne glavne varovalke, zaradi dodatnik stroškov lp ",
    "user": "s-adi"
  },
  {
    "message": " s-adi je 28. jan 2012 ob 16:03 izjavil:kot je zgoraj že razvidno sem v preteklih letih porabil od 1500 do 1900 l kurilnega olja termotehnika ima kontrolne izračune za določitev moči toplotnih črpalk, glede na porabo  in ogrevalno površino sem se odločil ta toplotno črpalko TČZ ZV 7/8 E1, torej zrak voda  nabava in montaža črpalke ter priključitev na obstoječo instalacijo je stala cca 7.000€, medtem ko sem dobil povrnjenih 1.500 € od sklada za subvencionoranje.  Dodatno je bilo potrebno izdelati temelje za TČ ter povezovalni kanal od objekta oziroma  kurilnice do kompaktne toplotne črpalke ter izolacijo v kotlovnici.   Kasneje sem ugotovil, da bi bilo potrebno menjati tudi bojler, primerni so večji z  učinkovitim grelcem ter skoraj obveznim čimvečjim zalogovnikom.  glede na to, da so mi najboljša leta že odtekla, nisem šel v večjo investicijo.  Pri bojlerju so sicer nastale regulacijske težave, položaj tipala je bilo potrebno premestiti na ustrezno mesto, medtem ko sem uporabil oljno peč kot zalogovnik  zadeva trenutno dobro deluje.  za kritični čas imam v rezervi oljno peč in še 4000 l olja  lp  Potem cca 500€ na leto kar pri ceni 6000€ pomeni cca 12let. Praviš, da te je vse skupaj stalo še nekaj dodatnih stvari (temelji, povezovalni kanal, bojler, zalogovnik) vse skupaj recimo najbrž nanese cca 15 let. Vse to v situaciji, da se nič ne pokvari in da se elektrika ne podraži. Sicer se bo tudi olje najbrž podražilo pa vseeno... Vse skupaj je že pod vprašajem koliko se kaj splača... ",
    "user": "M-XXXX"
  },
  {
    "message": "M-XXXX, Podobne dvome imam tudi sam. Poleg tega da je hiša stara in je izolacija katastrofa. Trenutno ogrevam na drva. Kar je relativno ugodno ampak prekleto neudobno ker nimamo zalogovnikov. :( Potem človek začne seštevat kaj vse bi bilo potrebno investirat (izolacija ostrešja in fasad, nova okna, toplotna črpalka) pa gre strošek v višave in čas ROI se kar podlajšuje. Je pa udobnost takšnega ogrevanja viskoa in ni toliko dela s TČ... Ne vem, nisem se še prepričal.  Ima kdo TČ pri slabih pogojih in koliko ga stane ogrevanje me zanima? Se pravi stara neizolirana hiša in radiatorji. ",
    "user": "MajorM"
  },
  {
    "message": "Ker želim sam izprogramirati, kako in kdaj naj dela TČ, bi prosil, če mi lahko kdo pove foro teh krivulj (za talno ogrevanje)...  Zakaj ne bi imel eno tabelco, kjer bi imel naslednja polja: Trenutna_zunanja_temp, Trenutna_notranja_temp, Zeljena_notranja_temp, Temp_DV  Prva tri polja bi sestavljala ključ.  Vem, kakšna je trenutna zunanja temperatura (npr. -5°C), kakšna je trenutna notranja temperatura (npr. 19°C) in naštimam željeno temperaturo npr 21°C. Programček pogleda v tabelco in dobi ven, da mora biti temperatura DVja npr 27°C.   Programček približno na 1h preveri vse temperature in po potrebi določi novo temperaturo DVja.  Vem, da bi bilo v tabelci n zapisov... Samo potem ne bi rabil premikati krivulje, etc... ampak bi temperaturo DVja določal program, odvisno od vseh treh faktorjev...  Thx za info. ",
    "user": "Apple"
  },
  {
    "message": "> Ima kdo TČ pri slabih pogojih in koliko ga stane ogrevanje me zanima? Se pravi stara neizolirana hiša in radiatorji.   Najprej izoliraj hišo, nato razmišljaj naprej.  @Apple  to napredne peči počnejo same, kakšno je vprašanje? ",
    "user": "c3p0"
  },
  {
    "message": "Sago, ne vem, če je moja TČ toliko \"pametna\", zato bi ji pomagu \"razmišljat\" :)  Vprašanje je bilo, če lahko tabelca, s polji, ki sem jih navedel, nadomesti štimanje krivulje oz. kaj je sploh fora krivulje...  Rad bi razumel, zakaj je potrebno štimati krivuljo, tako da logiko izprogramiram sam... ",
    "user": "Apple"
  },
  {
    "message": "Sem ti naložil primer iz mojega manuala, gre za firmo ETA in peletno peč. Morda ti pa kaj pomaga:    Glede na zunanjo temperaturo peč prilagaja temp. \"vorlaufa\", loči med dnevom in nočjo, zaščita pred zmrzovanjem itd. Pomaga si tudi s sobnimi termostati ali tipali v talnem gretju, tako da tudi ob napačni krivulji ne bi prišlo do savne ali zmrzali v bajti. ",
    "user": "c3p0"
  },
  {
    "message": "Morda bo zanimivo, od 7.10.2011 do 15.1.2012, ki je običajno mejnik polovice kurjave sem  s toplotno črpalko porabil 1020 kWh VT in 1266 kWh MT kar znese cca 240 €,   kot je zgoraj že razvidno sem v preteklih letih porabil od 1500 do 1900 l kurilnega olja termotehnika ima kontrolne izračune za določitev moči toplotnih črpalk, glede na porabo  in ogrevalno površino sem se odločil ta toplotno črpalko TČZ ZV 7/8 E1, torej zrak voda    iz zgornjih podatkov sledi, da bo prihranek znatno višji torej olje bi stalo od 1500-1900 € do 15.1.2012 pa sem porabil za cca 240 € elektrike torej ob takšni zimi cca 500 € na leto.  Trenutno je zima stisnila zobe tako, da včeraj in danes moram uporabiti dodatno ogrevanje. Toplotna črpalka ima vgraqjene dodatne 6.000 W električne grelce ali pa v serijo vezano oljno peč.  lp ",
    "user": "s-adi"
  },
  {
    "message": "običajna kotlovnice ali podpostaje delujejo na vodenju temperature v pretoku.   Toplotna črpalka TČZ ZV 7/8 E1, pa preverja temperaturo sistema v povratnem vodu  in ko doseže željeno temperaturo povratnega voda gre črpalka v mirovanje.   Za talno gretje ima dodatno tipalo v pretoku in vpliva preko nastavitev na položaj mešalnega ventila.  Ogrevanje bojlerja je prioritetno in regulirano z dodatnim temperaturnim tipalom, torej v času  ogrevanja se dviguje temperatura v pretoku in ko doseže v bojlerju temperatura željeno vrednost  preklopi na sistem ogrevanja objekta.  še nekaj kompresor se običajno lahko vljuči le 4x na uro torej so 15 min. pavze. to je to lp ",
    "user": "s-adi"
  },
  {
    "message": "Sago, THX...  s-adi, upam, da bo moja TČ zemlja-voda kurila manj elektrike, drugač bom moru obiskat projektanta...  ",
    "user": "Apple"
  },
  {
    "message": "No, jaz lahko potrdim, da je Tč Z/V ogrevanje čisto spodobno in možno. Je pa treba res nekaj prej vložiti v izpolnjevanje pogojev. Predvsem pri projektu, jasno pa tudi finančno. Mi jo imamo že tretjo kurilno sezono brez problemov.  Poraba za ogrevanje prostorov in SV (cca 130m2 srednja etaža obnovljene hiše, ki je letnik 1970, zgoraj in spodaj neogrevano), je bila za leto 2010 680€ v letu 2011 pa 560€. Notranja temperatura ob tej burji in -11 zunaj, je 22,5 st. C Je inverterca, japonskega porekla. Grelci se do sedaj niso niti enkrat vklopili. Ogrevanje nizkotemperaturno talno.  Ne, ne živim na obali ali v vipavski dolini. Širša okolica Postojne, torej v bistvu notranjska. Bistveno pravilo pri Tč je, da ne hodi gledat števca za elektriko v takih dneh kot so zdaj. ",
    "user": "erkgheoruugh"
  },
  {
    "message": "s-adi, ali ob vklopu 6kW grelcev v mrzlih dneh zraven še vedno deluje kompresor, ali pa se ta v takih primerih ustavi? Ker samo 6kW je verjetno premalo za ogrevanje v teh dneh. Če moraš pa imeti še en dodatni vir, pa močno dvomim, da se izplača investicija v TČ zrak-voda.  Scer pa trenutno verjetno ni težav z zamrzovanjem zunanje enote, ker je rosišče izredno nizko in v zraku zelo malo vlage. ",
    "user": "energetik"
  },
  {
    "message": "v avtomatiki so opcije tako, da je lahko dodatno ogrevanje kot alternativa ali pa deluje vzporedno s kompresorjem, možno je tudi nastaviti časovni zamik. Delovanje toplotne črpalke je v vsakem primeru rentabilno vse tja do -20°C,  tako vsaj zagotavljajo.  še nekaj zaradi celotne inštalacije na olje, ki mi sicer dobro deluje, sem izbral nekoliko manjšo toplotno črpalko kot bi bilo primerno, zato sedaj že potrebuje dodatno ogrevanje.  pravijo, da ni nujno imeti toplotno črpalko dimenzionirano na maksimalno moč, saj imajo takšne črpalke slabši izkoristek, verjetno bo bolje razmišljati o dodatnih ukrepih za zmanjšanje porabe, kot npr, zamenjava oken dodatna izolacija fasade, prezračevanje in podobno.  pred naročanjem opreme je dobro se seznaniti s celotno literaturo, torej z načinom priklučitve npr. bojlerja,  s krivuljami delovanja, priključnimi električnimi močmi in faktorji učinkovitosti.  lp ",
    "user": "s-adi"
  },
  {
    "message": " gelendr je 28. jan 2012 ob 00:25 izjavil:Pravkar se odločam med nakupom TČ med modeli Zubadan ali termotehnika 12 kw.Nič posebnega hiša dobro izolirana(poraba cca 2200 l kuril.olja)cca 200 m2.Bovec... Kakršna koli izkušnja bi pomagala .   Jaz imam TČ TT ZV 8KW. Podpiram našega proizvajalca in našo industrijo. ",
    "user": "imott3791"
  },
  {
    "message": "2200 litrov olja bi nadoknadil z 12kW toplotne moči brez dodatne izolacije hiše? Peč je pa koliko? 25, 30kW? Nekaj ne gre skupaj, se ti ne zdi? Pri TČ je treba najprej pomisliti na izolacijo, potem investicijo in na koancu še na ceno elektrike. Ponavadi se izide le za dobro izolirane hiše, kjer je tako ali tako treba menjati kurilnico (novogradnja ali stara peč pri koncu); drugače se govori o \"šparali bomo, pa naj stane kolikor hoče!\" (računici ko jo je napisal en zgoraj- 15 let da si na nuli, ČE kdaj prideš tja).  Na tvojem mestu bi ***najprej*** poskrbel za izolacijo in bi že pri nafti prihranil. Potem, če te še kje stisne denar, pa na drug energent, ampak po temeljitem premisleku in izračunu.  Lepo se sliši \"prej je bilo N olja, zdaj pa samo X elektrike\", pri čemer se presliši da je bila investicija 10k ali več, pa še kako okno se je menjalo (extra investicija),.... ",
    "user": "Phoebus"
  },
  {
    "message": " Apple je 30. jan 2012 ob 08:48 izjavil:Ker želim sam izprogramirati, kako in kdaj naj dela TČ, bi prosil, če mi lahko kdo pove foro teh krivulj (za talno ogrevanje)...  Zakaj ne bi imel eno tabelco, kjer bi imel naslednja polja: Trenutna_zunanja_temp, Trenutna_notranja_temp, Zeljena_notranja_temp, Temp_DV  Prva tri polja bi sestavljala ključ.   Krivulja ti pove kako temperaturo DV moraš imeti da se ti izgube hiše z neko notranjo temperaturo pokrijejo glede na zunanjo temperaturo, seveda je vse mišljeno glede na eno notranjo temperaturo. Tale tvoja tabelca je bistvu ogrevalna krivulja, samo da ko štelaš krivuljo imaš samo eno sobno temperaturo v mislih. Faktor oz. strimina krivulje ti pove koliko moraš povečat ob hudem mrazu tempraturo DV (od ~1 do ~1.8 so približno), vzporedni premik pa je za fino štelanje krivulje glede na hišo in njeno notranjo temperaturo. Če imaš talno se temperatura v hiši ne spreminja glede na uro in zasedenost hiše, ampak se spreminja na daljši rok (ala če greš na zimske počitnice). ",
    "user": "balocom"
  },
  {
    "message": "O krivuljah  Pretežni del krivulj, ki jih uporabljajo avtomatike temelji na zunanji temperaturi in tej primerno prilagajajo temperaturo medija v pretoku, z zgornjo omejitvijo (pregrevanjem).   Zaradi dodatnih vplivov okolice (sonce, veter ipd) pa je običajno vgrajen sobni termostat ali pa sobno korekcijsko temperaturno tipalo.  Torej avtomatika deluje tako da zunanja tempratura vodi temperaturo medija v pretoku, s korekturo želene temperature.  to je to ",
    "user": "s-adi"
  },
  {
    "message": "Še o porabi olja in TČ  Lansko leto smo porabili 1900 l olja, do konca februarja pa 1470 l  Letos ogrevamo s 7/8 kW toplotno črpalko, s tem da deluje od 31.01. kot dodatni vir ogrevanja peč na kurilno olje in je celotni strošek za elektriko (imam vgrajen odštevalni dvotarifni števec) in porabljenih 114 l olja cca 470 €.  ostalo je razvidno iz prejšnjih informacij to je to ",
    "user": "s-adi"
  },
  {
    "message": "Moje izkušnje z visokotemperaturno TČ zrak voda Daikin Altherma HT 14 3f so naravnost odlične. Slabše izoliran objekt ter sanitarno vodo odgreva TČ samostojno. Dod. električnih grelcev niti nisem dokupil. Za backup imam oljno peč, ki pa od nabave TČ julija 2011 ni več delala niti tistih 20 mrzlih dni v februarju letos., ko je bilo do -20 stopinj. Prej sem z omenjeno pečjo porabil do 3.000 litrov olja letno pri ocenjenem letnem izkoristku < 70 %, izmerjen je bil sicer 93 %, vendar ne teh dveh podatrkov mešat.  Ogrevamo celo hišo cca 200m2 na 21 do 23,5 stopinj, ponoči celo prekinjamo ogrevanje. Poraba v kWh in predvidena poraba za ogrevanje in ogrevanje 300 litrskega bojlerja: avg 140 sept 140 okt 469 nov 1.225 dec 1.299 jan 1.267 feb 1.649 *mar 607 *apr 391 *maj 175 *jun 147 *jul 152 *avg 152 *skupaj 7.672  oz cca 843 EUR brez popusta po trenutnih cenah za priključek 3X20A(7kW), dejansko pa bomo za elektriko v 12 mesecih plačali kot kaže 520 EUR več kot lani in hkrati prihranili naročilo 2950 l kurilca. Razlog tako majnega doplačila za elektriko je prehod na cenejšega dobavitelja in koriščenje popusta in garantirane cene do konca novembra 2013.  Naj povem še to, da imamo letos celo hišo toplo za razliko od prejšnjih sezon, radiatorje pa šibam od 44/36 do 60/53 stopinj vročo vodo. Porabo merim dnevno, prav tako v excelov dokument vnašam povprečno zunanjo T in RV. Najvišja dnevna poraba je bila 97kWh, trenutna pa je cca 12. Februarsko 24urno povprečje je bilo 57kWh, januarsko 39 in marčevsko pa 20. Letos bo prihranka cca 2.500 EUR, naslednji 2 leti pa predvidevam, da še vedno nad 2000 letno. Investicija se bo povrnila kot kaže v 6 letih, pri tem sem upoštaval 10% letno podražitev. Več na forumu: http://www.podsvojostreho.net/forum/vie...  Po mojih izračunih bo letni COP 2,8 -kar napram starejšim pečem na olje pomeni cca 4X večji izkoristek. ",
    "user": "migaj"
  },
  {
    "message": ">Po mojih izračunih bo letni COP 2,8 -kar napram starejšim pečem na olje pomeni cca 4X večji izkoristek.  Tak izkoristek je napačen - Od proizvodnje štroma iz premoga/nafte/urana dobiš ven 30% energije, ostalo zmečeš v zrak, tako da s cop 3 prideš samo blizu nule termičnega izkoristka ",
    "user": "Pyr0Beast"
  },
  {
    "message": " Pyr0Beast je 16. apr 2012 ob 17:47 izjavil:>Po mojih izračunih bo letni COP 2,8 -kar napram starejšim pečem na olje pomeni cca 4X večji izkoristek.  Tak izkoristek je napačen - Od proizvodnje štroma iz premoga/nafte/urana dobiš ven 30% energije, ostalo zmečeš v zrak, tako da s cop 3 prideš samo blizu nule termičnega izkoristka  Ostale peči ravno tako potrebujejo elektriko, postopek pridobivanja kurilnega olja iz surove nafte pa ravno tako zahteva določeno energijo.  ",
    "user": "arozma"
  },
  {
    "message": "Elektriko rabijo ravno toliko da tisto olje zaokroži in ventilator prepiha kurišče. 15kW peč rabi tam 50-100W električne moči = manj kot 1%  Kurilc iz nafte ne zahteva dodatne energije, jo dobiš iz odpadne/višla nafte/plina Je pa res, da je nafta kot taka neuporabna brez predelav. ",
    "user": "Pyr0Beast"
  },
  {
    "message": " Pyr0Beast je 16. apr 2012 ob 17:47 izjavil:>Po mojih izračunih bo letni COP 2,8 -kar napram starejšim pečem na olje pomeni cca 4X večji izkoristek.  Tak izkoristek je napačen - Od proizvodnje štroma iz premoga/nafte/urana dobiš ven 30% energije, ostalo zmečeš v zrak, tako da s cop 3 prideš samo blizu nule termičnega izkoristka  morda res, je pa strošek ogrevanja za 7.600kWh porabljene elektrike veliko manjši(cca 4x) kot za 31.500 kWh porabljenega kur.olja in elektrike. ",
    "user": "migaj"
  },
  {
    "message": "Na račun poceni premoga in urana.  Oz. trošarin in subvencij. ",
    "user": "Pyr0Beast"
  },
  {
    "message": "Imamo vgrajeno toplotno črpalko zrak voda od Mitshubishi Zubadana 8kW in je prihranek pri ogrevanju 50% glede na prejšnje leto, ko smo ogrevali samo na elektriko (električni bojler 2x6kW). So nam pa pri Termoshopu povedali, da se boljše obnesejo ravno toplotne črpalke, ki nimajo vgrajenih dodatnih grelcev, saj se ti v zelo mrzlih mesecih veliko vklapljo in so prihranki nižji. ",
    "user": "AnitaO"
  },
  {
    "message": "Niso boljše. Slabše so. TČ brez grelca bodo prej odpovedale. Odvisno od sistema, imajo kompresorji grelec vgrajen za to da dosežejo neko normalno delovno temperaturo. Zadeva ni nujna da greje celoten čas.  Anyway - večjih prihrankov se skoraj ne moreš nadejat  Kolikšen imaš ROI ? 8 let ? ",
    "user": "Pyr0Beast"
  },
  {
    "message": " Pyr0Beast je 13. maj 2012 ob 22:53 izjavil:Odvisno od sistema, imajo kompresorji grelec vgrajen za to da dosežejo neko normalno delovno temperaturo.  Grelec je pri meni vgrajen v notranji enoti ima pa tako kot praviš dvojno funkcijo: ena je, da pomaga dogreti vodo v situacijah, ko sama TČ ne zmore več, druga pa je, da segreje vodo na vsaj 25C, šele takrat pa se vklopi kompresor.  d. ",
    "user": "dmok"
  },
  {
    "message": "Tudi ta je ena izmed možnih rešitev ",
    "user": "Pyr0Beast"
  },
  {
    "message": "Še enkrat o porabi olja in TČ  Lansko sezono smo porabili 1900 l olja  To sezono pa ogrevamo s 7/8 kW toplotno črpalko, s tem da je v februarju delovala kot dodatni vir ogrevanja, peč na kurilno olje in je celotni strošek ogrevanja za elektriko (imam vgrajen odštevalni dvotarifni števec) in porabljenih 138 l olja blizu 600 €.  ostalo je razvidno iz prejšnjih informacij to je to lp ",
    "user": "s-adi"
  },
  {
    "message": " migaj je 12. apr 2012 ob 22:21 izjavil:Moje izkušnje z visokotemperaturno TČ zrak voda Daikin Altherma HT 14 3f so naravnost odlične. Slabše izoliran objekt ter sanitarno vodo odgreva TČ samostojno. Dod. električnih grelcev niti nisem dokupil. Za backup imam oljno peč, ki pa od nabave TČ julija 2011 ni več delala niti tistih 20 mrzlih dni v februarju letos., ko je bilo do -20 stopinj. Prej sem z omenjeno pečjo porabil do 3.000 litrov olja letno pri ocenjenem letnem izkoristku < 70 %, izmerjen je bil sicer 93 %, vendar ne teh dveh podatrkov mešat.  Ogrevamo celo hišo cca 200m2 na 21 do 23,5 stopinj, ponoči celo prekinjamo ogrevanje. Poraba v kWh in predvidena poraba za ogrevanje in ogrevanje 300 litrskega bojlerja: avg 140 sept 140 okt 469 nov 1.225 dec 1.299 jan 1.267 feb 1.649 *mar 607 *apr 391 *maj 175 *jun 147 *jul 152 *avg 152 *skupaj 7.672  oz cca 843 EUR brez popusta po trenutnih cenah za priključek 3X20A(7kW), dejansko pa bomo za elektriko v 12 mesecih plačali kot kaže 520 EUR več kot lani in hkrati prihranili naročilo 2950 l kurilca. Razlog tako majnega doplačila za elektriko je prehod na cenejšega dobavitelja in koriščenje popusta in garantirane cene do konca novembra 2013.  Naj povem še to, da imamo letos celo hišo toplo za razliko od prejšnjih sezon, radiatorje pa šibam od 44/36 do 60/53 stopinj vročo vodo. Porabo merim dnevno, prav tako v excelov dokument vnašam povprečno zunanjo T in RV. Najvišja dnevna poraba je bila 97kWh, trenutna pa je cca 12. Februarsko 24urno povprečje je bilo 57kWh, januarsko 39 in marčevsko pa 20. Letos bo prihranka cca 2.500 EUR, naslednji 2 leti pa predvidevam, da še vedno nad 2000 letno. Investicija se bo povrnila kot kaže v 6 letih, pri tem sem upoštaval 10% letno podražitev. Več na forumu: http://www.podsvojostreho.net/forum/vie...  Po mojih izračunih bo letni COP 2,8 -kar napram starejšim pečem na olje pomeni cca 4X večji izkoristek.  cena investicije? ",
    "user": "OK.d"
  },
  {
    "message": "Tudi tretje leto, kot kaže, bo skupni račun za elektriko(1360€?) večji za samo cca 500€, kot je bil pred nabavo TČ (820€). Letni pihranek na energentih torej cca 2.500€. (3000 - 500) Celotna investicija: TČ + 300l bojler -vse na ključ, bo kot kaže nominalno povrnjena že v štirih letih. Če bi mi kdo to pred nabavo TČ razlagal, bi ga debelo gledal. ",
    "user": "migaj"
  },
  {
    "message": "Jaz tudi že kar nekaj let ogrevam(in ohlajam) s klimo in pokuri pod 200€ elektrike v letu. Sploh ni primerjave s drugimi energenti. ",
    "user": "Magic1"
  },
  {
    "message": " clancy je 2. avg 2011 ob 10:32 izjavil:Nevem, če bo šlo, ker je TČ trofazna in ima posebej omarico z varovalkami. Obstaja še kakšen drugačen preprosti merilec, ki je obenem trofazni?  Moja TČ nima dodatnih grelcev.  Kupiš na bolhi kakšen starejši trofazni števec za hiš in ti kaže direktno kWh ",
    "user": "zamotsloteh"
  }
]