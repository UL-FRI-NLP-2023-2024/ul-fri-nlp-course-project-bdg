[
  {
    "message": "Dober dan,   Na internetu sem gledal za osvetljevalne naprave za TIV, in sedaj sem še bolj zmeden, saj ne vem katere žarnice bi vgradil in podobno.  Kakšno osvetljevalno napravo bi mi VI priporočili (seveda da jo bi jaz sam izdelal doma, material kot so žarnice in podobno pa kupil)-končen izdelek oz. izdelek če bi ga kupil v trgovini je kar drag cca. 150€-200€. Namreč rad bi imel doma svojo osvetljevalno napravo, saj se rad ukvarjam s tiskanimi vezji. Do sedaj sem uporabljal tehniko z laserskim tiskalnikom, katerega film sem narisal, stiskal in nato polikal na ploščico-nikoli se ni film lepo prenesel in sem ga moral nenehno popravljati.  Za odgovor se VAM že v naprej zahvaljujem. ",
    "user": "aleksander4"
  },
  {
    "message": "To boš najlažje naredil iz odsluženega skenerja. ",
    "user": "fpbs"
  },
  {
    "message": "Alternativa za poceni žarnico. Uporabiš še kakšno škatlico in to je to. ",
    "user": "Gladi"
  },
  {
    "message": "Kaj pa z UV-cevmi. Kje pa bi se dalo dobiti \"vtf\" žarnico? ",
    "user": "aleksander4"
  },
  {
    "message": "Če se ne motim, ja to žarnica za javno rasvetljavo. Bolj priporočam neonske UV lampe. Povprašaj v Conradu, ali Buerklinu. ",
    "user": "fpbs"
  },
  {
    "message": "Da, v conradu sem že gledal in stane ena 8w uv cev 12€.  Ali je dosti samo ena uv cev?  Kolikšna mora biti razdalja uv-cevi in ploščice s filmom ter koliko časa traja takšno osvetljevanje? ",
    "user": "aleksander4"
  },
  {
    "message": "Za manjša vezja bi zadostovala samo ena cev. Izdelaj tako, da lahko kasneje dodajaš. Jaz imam štiri. Osvetlevanje traja cca 5 minut. ",
    "user": "fpbs"
  },
  {
    "message": "VTF lucke ima elektronabava v Crnucah (zraven trafo postaje) ",
    "user": "AtaStrudl"
  },
  {
    "message": "Pa moram tudi tisti zaščitni balon razbiti? ",
    "user": "aleksander4"
  },
  {
    "message": "Tudi sam sem imel precej težav pri tiskanju na reklamni papir in likanju na TIV. Odločil sem se, da bi poizkusil UV cev ali pa VTF žarnico, vendar nisem nič od tega našel v trgovinah kjer sem iskal. Po krajšem iskanju na internetu sem videl možnost osvetljevanja z reflektorjem. Kmalu po tem sem bil v Baumaxu, kjer sem našel 450W (ali pa mogoče 500W) za prb. 6€.  Prvi TIV je uspel, drugi tudi in potem nisem niti razmišljal o menjavi. Osvetljujem iz razdalje prb. 20 cm za 8 - 10 minut. Večkrat delam tudi vezja s SMD čipi (SOIC, TSSOP, QFP32, ...) ter upori (0805, tudi 0603) in zaenkrat še nisem naletel na težave.  Uspelo mi je narediti tudi vezje na katerem bo naslednji čip:  ",
    "user": "techfreak :)"
  },
  {
    "message": "Lahko to poslikate?+dobrodošla bi bila tudi kakšna slika izdelanega TIV. ",
    "user": "aleksander4"
  },
  {
    "message": "Reflektor je prišraufan v steno nad mizo, torej ni kaj za poslikati. Trenutno nimam nobenega TIVa brez komponent, bom pa v naslednjih dneh izdelal vezje in lahko prilepim slike. ",
    "user": "techfreak :)"
  },
  {
    "message": "ok ",
    "user": "aleksander4"
  },
  {
    "message": "Sam sem za par evrov kupil eno luč z varčnimi žarnicami (ima 2 15W), ki je namenjena vgradnji v knauf strop. Žarnici sta odmaknjeni od vezja 11cm, osvetljujem 10minut. Uporabljam kupljene polakirane ploščice, ki jih prodaja Conrad. ",
    "user": "Highlag"
  },
  {
    "message": "VTF: Za silo gre tudi skozi balon, ampak ce ga razbijes, dobis vec UV, predvsem pa je vir bolj tockast, kar da ostrejso senco, ce film ni cisto \"prilepljen\".  Predvsem pa ne pozabi na ustrezno dusilko! (prav tako dobis v elektronabavi) ",
    "user": "AtaStrudl"
  },
  {
    "message": "Jaz imam en tak osvetljevalnik narejen in ga ne uporabljam vec.  Koliko si pripravljen odsteti zanj? Pisi na ZS. Lahko ti posljem fotke. ",
    "user": "MajorM"
  },
  {
    "message": "Sam uporabljam Osramovo DULUX S BLUE UVA 9W pritrjeno na dušilko in zmontirano na pokrov od škatle za čevlje, razdalja cca 12 cm, osvetljujem pa 10 minut. deluje odlično in do sedaj nisem imel problemov. ",
    "user": "madog"
  }
]