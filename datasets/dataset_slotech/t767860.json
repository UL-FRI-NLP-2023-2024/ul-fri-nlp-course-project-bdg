[
  {
    "message": "Živ,  tisti, ki ste precej na telefonu - katera od omenjenih aplikacij se bolje obnese, je zanesljivejša? Mbills je dosti bolj promovirana in daje vtis širše uporabnosti. Vendar pa lahko, kar se kartic tiče, pri Mbills polniš le s kreditne kartice.  Uporabljate tudi aplikacije svoje banke - DH Denarnik, NLB Pay, ...? ",
    "user": "slitkx"
  },
  {
    "message": "jaz sem full zadovoljen z mbills...mastercard kartico uporabljam za spletne nakupe in paypal....na garmin uri imam vneseno za brezsticno placevanje v trgovinah in kafanah, z aplikacijo za telefon pa opravljam ostale transakcije.... polnis lahko z gotovino direktno na bilokateri petrolovi crpalki ali pa vezes tvoj primarni transakcijski racun in si recimo nastavis, da ti enkrat mesecno avtomatsko polni recimo za 200EUR....cisto preprosto vse skupaj.... ",
    "user": "vinkop"
  },
  {
    "message": "Vtis na hitro je, da je VALÚ usmerjen bolj v plačevanje prevoznih storitev ter raznih vstopnic, Mbills pa cilja na splošnejšo uporabo. Pa še nekaj - v VALÚ sem pri načinu plačevanja opazil NFC in klic. V obeh primerih telefon prisloniš k terminalu. Plačevanje npr. avtobusnega prevoza poteka preko NFC ali klica? In pa, če je možno vstopnico plačati direktno z VALÚ, čemu bo sploh polnil Urbano?  Malce je škoda, da je toliko ponudnikov namesto enega, ki bi ponujal vse, združeno. ",
    "user": "slitkx"
  },
  {
    "message": "Uporabljam VALU in MBills. MBills mi je bil koristen zaradi tega, ker sem vanj elektronsko prejemal položnice in jih plačeval brez provizije. Ko se je nabralo dovolj položnic, sem potegnil znesek s TRR na MBills in plačal. Pa fino je, ker imaš arhiv plačanih položnic, skupaj s specifikacijo računa in ne rabiš drugje hraniti tega.   VALU je v bistvu Moneta, uporabljam za parkiranje, predvsem pa avtomate s kafejem in snacki. Pa tudi kakšen drink v gostilnah. Je bolj razširjen kot MBills. Plačevanje vstopnic in dogodkov preko VALU mi je nepomembno, saj kupim na Eventimu, ki ima največjo ponudbo in tam potem zgolj plačam z VALU. Pogojno bi me zanimale železniške karte, samo kaj, ko se ne vozim z vlakom.  Mene pri vsej tej sceni moti, da rabiš več aplikacij, namesto ene. Imam pa občutek, da bodo banke prej ali slej naredile svojo zgodbo, kot je Flikpay, ki omogoča pošiljanje denarja med TRR večine SLO bank, takojšen prenos sredstev na TRR, tudi sredi noči. V bodoče pa naj bi vpeljali še plačevanje, kar bi bil resen problem predvsem za VALU. Izziv zna biti prepričati razne ponudnike, da vpeljejo še to plačevanje, razen če se bodo obesili na obstoječe POS terminale in boš lepo preko NFC plačal in se bo direkt trgalo s TRR.   Skratka, zdaj je trg razdeljen na full nekih aplikacij. VALU je kul, ne vem pa čemu se branijo položnic. S tem bi ugriznili v teritorij MBills precej močno. Tiste Mastercarde naj MBills kar ima. Dobiš pri banki v sklopu TRR tudi to, drugače pa se stegneš in vzameš N26. ",
    "user": "MegaJoco"
  },
  {
    "message": " MegaJoco je 29. jun 2020 ob 09:33 izjavil:Tiste Mastercarde naj MBills kar ima. Dobiš pri banki v sklopu TRR tudi to, drugače pa se stegneš in vzameš N26.  Če hočeš Garmin Pay na uri ti tiste kartice, ki jih dobiš od naših bank bolj malo pomagajo. Od kartic, ki uradno delujejo za nas slovence imaš mBills, Revolut, in Transferwise.   Meni je sicer Revolut bolj uporaben, ker poleg Garmin Paya dela tudi Apple Pay (za plačevanje z iPhoneom ali Apple Watch, z malo iznajdnljivosti pa tudi Google Pay za Androidaše), ima disposable virtualne kartice (za vsake plačilo preko spleta dobiš novo številko kartice za enkratno uproabo, ki ti je tako ne morejo naknadno zlorabit), več fizičnih/virtualnih kartic (imam ločene kartice za razne subscriptione) in omogoča brezplačno polnenje z debetno kartico (polnim z debetnim MC od moje primerne banke). Ima pa tudi mBills svoje prednosti, predvsem enostavno plačevanje eRačunov. Za Valu ne vidim ravno neke dodane vrednosti, razen to, da je uporaben za bus/parking pri nas.  Glede na to, da lahko z Garmin/Apple Pay plačaš praktično kjerkoli omogočajo plačila z brezstično kartico (tudi v tujini) in da imam uro praktično vedno na roki (tudi ko nimam telefona pri sebi recimo na plaži), je kar se mene tiče to mnogo bolj uporabno, kot plačila z raznimi QR kodami preko mBills/Flikpay ali z Valu Moneto.  Za Garmin/Apple(/Google) Pay je dobra alternativa tudi Curve, ker lahko vežeš na obstoječo kartico in ti ni treba filat denarnice/računa, tako kot pri mBills ali Revolutu. Imajo pa trenutno težave zaradi insolventnosti Wirecarda in trenutno menjajo izdajatelja kartic (tako kot mBills). ",
    "user": "XS!D3"
  },
  {
    "message": "Tudi meni je osvežujoče, ko lahko na Hrvaškem na bencinskih črpalkah kavo plačam s kreditno kartico. Pri nas lahko o tem fantaziramo, čeprav je verjetno najbolj priročno. Pri nas kavomati tega ne poznajo, zato si se primoran ukvarjati z aplikacijami ali kovanci. Pa saj je povsod tako. Tudi parkomati imajo ta problem. Jaz še vedno čakam, da bo katera koli od teh aplikacij, bodisi Moneta ali MBills ali pa kar obe, delala preko NFC tako, da ne rabim odpirati aplikacije in se ubadati s kodami, prstnimi odtisi in podobnim. Naj mi sistem omogoči, da si avtoriziram brezstična plačila do nekega limita vrednosti. Jaz pa bom mobitel prislonil na čitalec. Če to zmorejo POS terminali in VISA/Mastercard, ne vem čemu ne zmorejo naši ponudniki...   Skratka, priročnost, enostavnost, hitrost izvedbe transakcije. Na vseh teh področjih bi se dalo še ogromno narediti. ",
    "user": "MegaJoco"
  },
  {
    "message": "Sej problem je samo v tem, da razni avtomati večinoma še ne podpirajo (so izjeme, recimo čez vikend ravno plačal parking z uro v Ankaranu na avtomatu, pa tudi kakšen vending machine z NFC se že najde). Se mi zdi, da se sedaj končno malo premika v tej smeri zaradi korone, prej se je večina branila kartic, če si plačal z uro, so te pa itak vsi čudno gledali. Ponekod so celo omogočali plačila s kartico, ampak ne brezstično, čeprav je POS to podpiral, ker naj bi bilo kao nevarno.  Sicer pa Apple Pay deluje točno tako, dokler je ura na roki in odklenjena, plačilo avtoriziraš z dvojnim klikom na gumb in prisloniš, to je vse. Zaklene se, ko jo daš dol iz roke. Zadnjih nekaj let sem skoraj vse plačeval na ta način. Tudi s telefonom ni dosti več dela (edino iz žepa ga moreš vzet za razliko od ure) potem pa dvojni klik na gumb ob strani in avtorizacija z obrazom, pa lahko plačaš poljuben znesek brez da bi rabil kucat PIN še na avtomatu ali odpirat kakršnekoli aplikacije. Pri Garminu je malo bolj tečno, ker moraš pred plačilom nakucat PIN s tipkami gor/dol in ok (vsaj pri mojem Fenixu, ki nima touchscreena), ampak načeloma lahko nastaviš, da potem 24ur ni treba, pa vseeno je fajn, ker je imam vedno pri roki (oziroma dobesedno na roki :)). ",
    "user": "XS!D3"
  },
  {
    "message": "Tudi parkomati imajo ta problem.  Za ostalo ne rečem, ampak za parkomat je pa v resnici aplikacija boljša, ker lahko podaljšaš parkiranje na daljavo. Bi bilo pa dobro, da je samo ena za celo Slovenijo. Tudi petrolova aplikacija ni slaba, za njihovo gorivo in kofe, je pa pač omejena na petrol. Bi pa moral vsak avtomat, če že sprejema karkoli, sprejemat tudi nfc kartice. Ni sploh nujno, da ima tudi fizično režo. ",
    "user": "Utk"
  },
  {
    "message": "Problem je da parkomat največkrat rabim izven domačega kraja, to ma pa potem spet vsak svojo rešitev. Petrolova aplikacija je super, uporabljam že nekaj časa za tankanje, je pa škoda ker nimajo tudi drugi, čeprav večinoma tankam ravno na Petrolu. Pa na začetku so sili v uporabo njihove kreditne, sem jo vzel samo zaradi te aplikacije, sedaj jo morem še skenslat, ker imam itak vezano direkt na debetno. ",
    "user": "XS!D3"
  },
  {
    "message": "Mešaš jabolka in hruške.   Valu je primarno mišljen kot nadomestek Monete - možnost plačila LPP busov, parkirišč ipd. Plačaš lahko seveda tudi na določenih terminalih, ki to podpirajo.   mBills pa je predplačniška kreditna kartica. Torej z njo plačuješ na POS terminalih. Ne dela z Apple pay, mislim, da tudi z andoidnimi alternativami ne, izjema je Garmin Pay. Največja prednost je, da lahko polagaš gotovino (!, samo gotovino, moraš prej na bankomat) direktno na Petrolovih bencinskih servisih in se stanje takoj upošteva. Npr. pride prav za nakup v večjih zneskih, kot so letalske karte. Klasične kreditne kartice ti morajo povečan limit odobriti. N26 in Revolut to enostavno rešita z drsnikom v mobilni aplikaciji.  Prav tako so ta teden imeli manjši fail, ki začasno onemogoča uporabo dokler na dom ne pride nova kartica.  Petrolov app \"Na poti\" rabi plačniško petrolovo kartico, se je ne da zvezati z mBills.   Zgodbo kreditnih kartic in e-bank tu boljše peljejo fintech podjetja kot sta Revolut in N26. Z izjemo direktnih bremenitev omogočajo vse kar imaš preko spleta pri trenutni banki - zastonj. So tudi dober konkurent mBillsu.   Valu pa seveda zasije z možnostjo plačila LPP avtobusa, parkirnine, ipd., da ne valjaš drobiža po žepih. Ampak za to imaš lahko tudi Urbano.   All-in-one rešitve žal ni ... npr. za plačilo busa, ki jo uporabiš kot kot kreditno, vežeš v paypal, imaš NFC plačilo na telefonu/uri z možnostjo uporabe na POS terminalih. To bi bilo prelepo.  ",
    "user": "Silver"
  },
  {
    "message": " Silver je 29. jun 2020 ob 12:05 izjavil: Petrolov app \"Na poti\" rabi plačniško petrolovo kartico, se je ne da zvezati z mBills.    To (že nekaj časa) ne drži. Lahko vežeš na poljubno kreditno/debetno/predplačniško Viso/MC kartico. Jaz imam vezno na Revolut. ",
    "user": "XS!D3"
  },
  {
    "message": "Petrolova aplikacija je super, uporabljam že nekaj časa za tankanje  Jaz nimam dobre izkušnje s to aplikacijo. Se je zgodilo, da sem želel plačati tankanje z njo in je javilo napako + naj se zglasim na blagajni. Istočasno je priletel SMS banke, da je bilo trgano s kartice (znesek tankanja). Sem moral klicati na Petrol in jim dodatno poslati dokazila, da so po enem tednu naredili refund na kartico. Po tem je nisem več uporabljal, ker nimam časa se ukvarjati z njihovim supportom in biti vsakokrat v dvomih, ali bo šla transakcija skozi. ",
    "user": "Dag"
  },
  {
    "message": "Petrol aplikacija je topshit. Zame dela vedno, in dokler ne pozabim nafilat rezervo rokavic v avtu tudi zelo 'korona čisto'. Ni lepšega, ko zadnji prideš in prvi greš :) ",
    "user": "martincek1"
  },
  {
    "message": "Sprva naj se vam zahvalimo za vaš interes po plačevanju s pametno denarnico VALÚ. Ta vam omogoča varno plačevanje z mobitelom kadarkoli in skorajda kjerkoli (več kot 3.000 plačilnih mest po vsej Sloveniji, med njimi Mercator, Tuš, Eurospin, Petrol, OMV, Loterija Slovenije, Športna loterija). Denimo, če v trgovini ugotovite, da ste doma pozabili denarnico, za plačilo enostavno izberite VALÚ. Na blagajni se izpiše koda QR, ki jo skenirate. V aplikaciji se izpišejo podrobnosti plačila, transakcijo pa izvršite s klikom na Plačaj. To je vse!  Uporabniki Androidov lahko plačate tudi z NFC-jem. Postopek je prav tako enostaven: https://www.valu.si/za-uporabnike/kako-...  Zagotovo je prednost, da lahko dobroimetje naložite s karticami MasterCard, Visa in Maestro, nastavite pa si lahko tudi avtomatsko polnjenje preko VALÚ Monete. Porabljeni znesek se vam s tem enostavno obračuna na računu za telekomunikacijske storitve vašega mobilnega operaterja.   Omenili bi tudi sklop VALÚ Market, ki je namenjen prodaji digitalnih dobrin. Trenutno nudimo vstopnice za dogodke (koncerti, športne prireditve, predstave,...), karte za vlake Slovenskih železnic in ponudbo RTC Krvavec. Najlepše pri nakupih v VALÚ Marketu je to, da vam ni nikjer potrebno stati v vrsti na blagajni, vse vaše vstopnice pa so shranjene v vašem mobitelu. V prihodnosti bomo ponudbo VALÚ Marketa razširili tudi z drugimi ponudniki. ",
    "user": "TS_pomoc"
  },
  {
    "message": "brezveze. prek NFCja lohkp plačam tudi z maestro kartico(+visa), direkt z banke. samo brezvezni dodatni stroški. ",
    "user": "Vuli"
  },
  {
    "message": "Sej namen VALUja ni tebi olajsati storitev, temvec ponudnikom ponuditi alternativo. Ne vem kaksni so stroski uporabe VALU, ampak transakcije s kreditnimi karticami naj ne bi bile ugodne, sploh pri manjsih nakupih (npr. Urbana parkirnina/voznje).  Ce bi za LPP in parkomate zeleli omogociti kreditne kartice bi moralo tudi zamenjati (oz. vsaj dopolniti) svoje terminale, torej je tudi tukaj precejsen prihranek. ",
    "user": "techfreak :)"
  },
  {
    "message": "Parkirnine so sprva pobirali zato, da so bili v centru parkirani tisti, ki so tam res morali bit, ne pa da se je nekdo sparkiral in tam stal cel teden. Za ta namen so kartice v redu, tudi če transakcija nekaj stane. Za polnjenje občibskih žepov pa niso ja, premalo ostane. Vseeno, parkiranje v ljubljani je ob aplikacijah, ki jih uporablja večina drugih mest, na istem nivoju kot županovo poznavanje aplikacij.  techfreak :) je 29. jun 2020 ob 16:42 izjavil: Ce bi za LPP in parkomate zeleli omogociti kreditne kartice bi moralo tudi zamenjati (oz. vsaj dopolniti) svoje terminale, torej je tudi tukaj precejsen prihranek.  Ne bi jih treba nadgrajevat, če bi takoj na to mislili. Danes, pa tudi odkar stojijo, so ti avtomati brez veze in potrebni glih tolk kot avtomati za potrjevanje zdravstvenih kartic, za katere danes več nihče ne ve zakaj smo jih sploh imeli. ",
    "user": "Utk"
  },
  {
    "message": "Ima kdo problem s polnjenjem VALÚ računa s plačilno kartico Maestro Delavske hranilnice? Pri meni vedno javi, da gre za napačno vrsto kartice. Maestro izbrana, številka kartice in njena veljavnost pravilno vpisani.  Kartica je veljavna, saj jo uporabljam pri PayPal nakupih. Torej? ",
    "user": "slitkx"
  },
  {
    "message": "Pozdravljeni. Ze cel dan se ubadam z virtualnimi karticami in monetami, ker se je fizicna pokvarla. A kdo ima valu pa lahko obrne denar ki mu ga po paypalu posljem v valu? Ni visok znesek. ",
    "user": "of47"
  },
  {
    "message": "Kaj je sedaj s mbils ko je ratal plačljiv ? Se še izplača ali ga je bolje odjavit....sicer pa če ne posodobim aplikacije ostane zastonj ???? ",
    "user": "spargelj"
  },
  {
    "message": "ceprav sem kar lepo sprejel tale mbills, ki ga uporabljam ze vec kot leto in pol, pa mi sedaj nekako vec ne disi prevec? vsak mesec 2€ je spet kar nek brezvezen dodaten strosek....verjetno bom sel na N26, ki naj bi bilo se vse to zaenkrat se brezplacno? ",
    "user": "vinkop"
  },
  {
    "message": "Kera je bolj razširjena ne vem. imel sem obe. Zdaj imam še samo mbills, ker omogoča plačevanje položnic brez provozije (valu ne omogoča). Na splošno pa tole pošiljanje denarja (med frendi) na tel št. v praksi ni to to kar bi pričakoval, ker ful malo ljudi okrog mene ima Valu ali mbills. Glede pošiljaja denarja na tel št je še najbolj razširjen flik, ker je vezan direkt na banko in ker vsak ima bančni račun ima tudi flick, če ga je le aktiviral.  glede plačevanja z mbills ali valu mi je mbils boljši. Pri valu sem naletel, da mi je trgovec potem potisnil tisti terminal za plačat na klic. To pa pri meni ni nikoli delovalo in sem moral potem klasično z kartico ali mbills. Nasploh pa mi je čisto mimo, da je tolko različnih storitev. Pa ne ljubi se ti ekstra polnit različne denarnice... Za mbils se enkrat nam mesec potrudim, da plačam položnice. To pa je to.  Najlažje pa je plačat z bančno kartio. lažje je potegnit iz denarnice plastično kartico in jo prislonit na pos terminal, kot pa potegnit iz žepa telefon, odpret in se prijavit v apklicacijo, kliknit način da boš plačal in potem kazat zaslon ekrana na skener ali prislanjat telefon. Tako da plačevanje z telefonom vidim prednost samo v priometu, če denarnico doma pozabim, ali pa sem kje ko sem načrtno denarnco pustil doma. To pa je redko.  tako da zdaj uporabljam za plačevanje kr bančno kartico (N26), to je moj edini bančni račun, gor dobivam tudi plačo. mbills uporabljam za plačevanje položnic brez provizije. Včasih plačam kakšno malenkost na petrolu ali pa kavo na avtomatu. Lahko bi položnice plačeval tudi z N26 brez provozije ampak pri mebills dobim položnico direkt v aplikacijo. V N26 ne morem. to pa je to. LP ",
    "user": "klein"
  },
  {
    "message": "No ja, pri curve prislonis kartico in pritisneš prstni odtis. A drugi appi nimajo tako ? ",
    "user": "Badwolff"
  }
]