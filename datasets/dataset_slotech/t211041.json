[
  {
    "message": "Zaščita pred strelo, po domače strelovod... koliko uporabno je to za povprečnega domačega uporabnika? Ni nevarnosti, da bi se zaradi strele, ki udari v strelovod vnelo ostrešje, oziroma, da bi elektromagnetni udar povzročil poškodbo elektronskih naprav v hiši (recimo v mansardi)? ",
    "user": "poweroff"
  },
  {
    "message": "Eh, ce ti direktno v strelovod udari, ti nobena zascita elektronskih naprav ne pomaga... Ok, 'nobena', ti ne pomaga. ",
    "user": "BigWhale"
  },
  {
    "message": "No v bistvu me to zanima. Če pravzaprav s strelovodom še privlačiš strelo - a se ga potem splača imeti?  Seveda bi imel tudi Belkin prenapetostno zaščito in UPS (da se naredi safe shutdown), vendar me skrbi elektromagnetni udar... ",
    "user": "poweroff"
  },
  {
    "message": "Boljše je, kot če je ne bi sploh imel.Najbrž veliko boljše. Škoda je vseeno občutna, vsaj pri napeljavi in opremi blizu strelovoda. Menda je največja dopustna upornost okoli 20 ohmov in če je 100 kA baje najbolj pogost konični tok v strelah, pride v par mikrosekundah napetostni sunek 2 MV, ki zagotovo zna narediti dosti škode. Če strelovoda ni in strela direktno udari v stavbo, potem strela sama poišče najmanjšo upornost, škode je običajno bistveno več že v sami konstrukciji hiše, kaj šele kje drugje... ",
    "user": "tac"
  },
  {
    "message": "Pa bi kaj pomagalo, če bi računalnik imel v ozemljeni bakreni \"škatlici\"? V bistvu ga že imam v omari in vizualno ne bi bilo nič opaziti... ",
    "user": "poweroff"
  },
  {
    "message": "na kratko: Ti z strelovodom samo odvedeš tok tako ali tako tebi namenjene strele. Ne ˝privlačiš˝ je nasplošno. Ne moreš je od-privlačit od sosednjega drevesa, ti ji samo ponudiš ˝vabo˝ na stvari, ki jo ščitiš. In energijo kopntrolirano odvedeš.    Po standardih obstajajo položaji objektov, pri kateri je tako minimalna možnost, da so v nevarnosti udara strele, da jih ni potrebno ščititi.(ekonomija)  Če stanuješ, ....ti npr. v župnišču zraven cerkve z zvonikom, pač ne računaš(..ali pa prav zato :) ) na udar in ne ščitiš. Če pa si ziheraš in ne fatalist, pa lahko ščitiš tudi marelo za sončenje.   Prenapetosti, ki nastajajo ob udarih strele v el.omrežjih pa je seveda priporočljivo ˝gladiti˝, direktnega udara strele ne prenese pa nobena teh zaščitnih naprav.  Elektromagnetni udar, recimo eksplozija termonuklearne naprave,....če že, recimo, Faradeyeva kletka, ki seveda ne pomaga, če si v epicentru... ",
    "user": "IgorGrozni"
  },
  {
    "message": "Nekako takole je stvar.... če imaš dobro izveden in seveda po standardih naredjen strelovod, z najmanj štirimi odvodi ki so dolgi vsak po najmanj 25m od hiše, sploh ni nevarnosti, da bi privlačilo strelo, saj strelovod deluje kot nekakšnja umetna zemlja...... ali drugače kot bi enostavno na vrhu hiše, (tam kjer je strelovod) bila tla po katerih hodimo, se pravi zemljo samo v nekem smislu zdignemo nad hišo in s tem ustvarimo umetno zemljo, kot nekakšen hrib nad hišo... no upam, da sem dovolj enostavno to razložil. Seveda pa če je strelovod slabo narejen, potem je boljše da ga nimaš, ker resnično še bolj privlači strelo.  Saj pravim, če udari direktno v strelovod, po možnosti glavna strela, ga itak zažge od prevelike energije in ti tudi hiša zgori, če pa imaš dovolj odvodov od samega strelovoda na vrhu hiše, imaš pa veliko več možnosti, da ti hiše ostane cela, kot pa če ga ni ali pa če je ta slabo naret........ Večina udarov ni glavnih, pač pa so to stranske veje strele in za človeka so lahko smrtno nevarne, prav tako, da povzročijo požar na hiši, če pa imaš strelovod, se pa temu enostavno izogneš. Najbolj neprijetni so udari strele v električne drogove, saj potem potuje sunek po vsem električnem omrežju seveda do prve trafo postaje in vse hiše ki so vmes, pokasirajo sunke in takrat crkujejo vse električne naprave, ki so tedaj vklopljene v vtičnico!  Kaj zelo privlači strelo?? PREPIH! - ja prepih zelo privlači strelo, ravno zaradi gibanja zraka in nabitih delcev v zraku...... no čisto točno bodo drugi povedali...  Tak to sem napisal bolj laično, da boste razumeli princip delovanja strelovoda Seveda pa lahko kakšen elektrikar energetik bolj podrobno vse to opiše oz morebiti popravi moje trditve.....   edit: ufuf ste me eni prehiteli medtem ko sem pisal tole...... ",
    "user": "SavoS"
  },
  {
    "message": "Zanimivo in koristno. Pa še eno vprašanje. Belkin pri svojih prenapetostnih zaščitah daje garancijo tudi za neposreden udar strele. Kako to komentirate?  Sem pa sicer že doživel, da je usekala strela ene 200 - 300 m stran in potem preko telefonske vtičnice do računalnika. Ravno sem bil priklopljen na internet. V sobi se je močno zabliskalo in zamrdelo po zažganem, ampak računalnik je preživel. Belkin zaščita pred strelo pa ne, vendar so mi jo brezplačno zamenjali.  Je bila pa zidna vtičnica od telefona čisto črna in zažgana, ko sem jo odšraufal... Imam še nekje fotke. ",
    "user": "poweroff"
  },
  {
    "message": "Hm..., tale Belkin pač malo, hehehe, zavaja, laže bi rekel, če bi ne bil tako kultivirana oseba, kot sem.  Direkten udar strele ˝postavi˝ takole zaščito dobesedno naravnost v peč za taljenje železove rude Jeseniške železarne.( Bessimer- jeva hruška, če se prav spomnem...). ",
    "user": "IgorGrozni"
  },
  {
    "message": "Garancijo za direkt udar strele da lahko zavarovalniško, da bo povrnil povzročeno škodo. Seveda ma najbrž mal zvitega drobnega tiska zraven, da ne bankrotira. Direkt udar strele, tudi najšibkejše, nobena hišna zaščita ne preživi. Pred udari strele se varuje večnivojsko, na vsakem nivoju je določena stopnja prenapetosti. V hiši je običajno tretji al četrti nivo, torej so vmes že trije odvodniki streline moči. ",
    "user": "tac"
  },
  {
    "message": "tele strele so tudi meni zanimiva reč sam dostopam do neta preko wireless antene, ki jo imam montirano na vrhu bloka, na drogu za blokovsko TV anteno. Od tam imam antenski kabel speljan v skupne prostore, kjer je pretvornik iz antene na LAN in to pride nato čez cel blok (blok ma 13 nadstropij, jst sm pa v prvem) do mene. Kaj se zgodi, če strela useka v hišno anteno (ki ima tako ali tako razvod do vsakega stanovanja) a men zakuri še kej druzga kot računalnik? a zjebe kej na bloku? ",
    "user": "Tear_DR0P"
  },
  {
    "message": "\"belkin\" mislis ono zascito, ki je v obliki razdelilca ane?  to je 3. stopnja zascite, ta je zelo fina (=najhitreje reagira in odvede najmanj toka) ce imas samo to, ti ob vecjem sunku ne bo nic pomagala... je pa boljse, kot nic  za ucinkovito zascito bos rabil: -1. stopnjo (B razred) v prikljucni omari, tam kjer pride kabel do bajte -2. stopnjo (C razred) v razdelilni omari (pri starih instalacijah sta ti dve omari v bistvu eno - tu NE pomaga, ce das obe stopnji skupaj) -3. stopnjo (D razred) pred sam porabnik  za B in C razred je zelo pomembna kvaliteta ozemljila in presek vodnika do tega (2,5mm2 zica ti nic ne bo pomagala - fajn je met 16-25mm2 zico direkt na valjanec, pa se to cim krajso linijo)   edit:  tule je nekaj informacij in katalogov ",
    "user": "gumby"
  },
  {
    "message": "Samo je pa res, da so meni skurjeno zaščito zamenjali brez besed. Poznam pa tudi nekoga, ki so mu brez besed zamnenjali skurjen videorekorder... ",
    "user": "poweroff"
  },
  {
    "message": "No v bistvu me to zanima. Če pravzaprav s strelovodom še privlačiš strelo - a se ga potem splača imeti? Preberi si  tole. ",
    "user": "|-_-|"
  },
  {
    "message": "Stricu je direkt v hiš udarila strela, pa je polovico inštalacije ven zmetalo, kable skurlo, omet pa je bil na tleh. Skurlo je tudi televizijo, ki sploh ni bila priklopljena, preskočilo pol metra od vtičnice do vtikača po zraku.  Na podstrešju so zgoreli ojačevalniki in filtri za anteno.  Hiša ima strelovod, če ga ne bi bi imela, bi verjetno še več inštalacij ven zmetalo.  Kljub strelovodu bi hiša lahko zgorela, kako pa bi bilo brez ... ",
    "user": "Tomay"
  },
  {
    "message": "Vprašanje koliko je strelovod pravilno narejen saj to je tisto, kar se naj nebi zgodilo ob udaru strele v strelovod. Če bi še kaj pometalo iz sten bi to bil strelovod.   Podatek, da je preskočilo pol metra od vtičnice ni impresiven zaradi razdalje (saj je strela naredila mnogo daljši skok čez zrak, da je prišla do hiše), ampak bolj to, zakaj bi se to zgodilo. Namreč nepriključena televizija je električno taka, približno, kot bližnja knjižna polica. Ker je ohišje plastično, stvar ni ozemljena in strela bi tja samo prišla in nebi imela kako priti do zemlje. Torej je tak udar precej nesmiseln s strani strele. Verjetno je imel TV vključen in mu ga je izključil sunek.   Sej pa lepo pove ime samo: STRELOVOD. Naloga strelovoda je torej, da udar strele vodi po poti ki si jo želi uporabnik hiše in ne po poti, ki hoče sama strela. Strelovod malo \"privlači\" strele, samo tako zanemarljivo, da sploh ne pride v poštev. Pač zemljin potencial popelje malo višje, ampak ker je tako majhna površina, se zadeva \"razelektruje - rekombinira\" direktno v okolici končiča strelovoda. Strele pa ne privlači   Faradeyeva kletka, ki seveda ne pomaga, če si v epicentru... Ja no odvisno, če je kletka tako močna da eksplozijo zdrži bo še kako pomagala. Ne tebi, ampak vsem ostalim v okolici. Drugače je pa zelo relativno koliko bi pomagala. Faradayeva kletka (pravilno dimenzionirana) odlično ščiti pred statičnim električnim poljem. Če gre za elektromagnetni val pa ni več toliko učinkovita. Mora biti precej debelejša in drugače sestavljena. In še tako ne deluje kot klasična Faradayeva kletka (v notranjosti teles, ki so obdana z ekvipotencialno ploskvijo ni polja) ampak bolj tako, da moč elektromagnetnega polja v prevodnikih pada s kvadratom razdalje. V bistvu se nekako oboje kombinira, ni pa nujno, da pomaga  ",
    "user": "BluPhenix"
  },
  {
    "message": "Skurlo je tudi televizijo, ki sploh ni bila priklopljena, preskočilo pol metra od vtičnice do vtikača po zraku.  Ti si pa za hece, a ne? ",
    "user": "trek@s"
  },
  {
    "message": "Edina druga razlaga bi bila, da je vtikač ven vrglo. Skurjena je bila tako, da je stikalo za vklop zašvasalo skupaj. ",
    "user": "Tomay"
  },
  {
    "message": "zakaj bi se hecal?  si ze kdaj videl, kaj dela naprimer viokonapetostni locilnik na trafo postajah? kar fajn bliska, pa je \"samo\" 110kV gor ",
    "user": "gumby"
  },
  {
    "message": "Naostrite strelovode in jih tudi naredite radioaktivne na špici! ",
    "user": "Thomas"
  },
  {
    "message": "gumby, je ena ključna razlika, da je tisto visokonapetostni LOČILNIK.  Zadeva torej ne deluje, ko je odklopljena, ampak \"švasa\" samo ko zadevo odklopiš. In še to je posledica prekinjanja električnega kroga v katerem so precej močne tuljave. Isto se zgodi, ko recimo odklopi rele. Pač tuljave ne marajo nenadnega prekinjenega toka, zato se napetost zelo poveča in obrne smer, tako da tam ni le 110kV, jih je precej več.  Tam pa je bil vtikač pol metra od vtičnice... nepriklopljen, zato je ena velika neumnost. ",
    "user": "BluPhenix"
  },
  {
    "message": "pri udaru strele so napetosti malce vec kot 110kV, se mi zdi... hotel sem samo povedati, da ni nic cudnega, ce \"zasvasa\" na malce vec, kot pol metra  locilnik sem dal samo kot primer, ta sicer nima nic skupnega z udarom strele ",
    "user": "gumby"
  },
  {
    "message": "\"Naostrite strelovode in jih tudi naredite radioaktivne na špici!\"  A da povzroči razpad jeder?!  Jao če to Al kaida zve bodo umazane bombe povsod!  ",
    "user": "Luka Percic"
  },
  {
    "message": "Svojčas je obstajala tudi v standardu obdelana, izvedba strelovoda z radiaktivnimi posodami- lovilci. Jap. ",
    "user": "IgorGrozni"
  },
  {
    "message": "Zakaj bi bile radioktivne posode dobre ?  Nekako takole je stvar.... če imaš dobro izveden in seveda po standardih naredjen strelovod, z najmanj štirimi odvodi ki so dolgi vsak po najmanj 25m od hiše, sploh ni nevarnosti, da bi privlačilo strelo, saj strelovod deluje kot nekakšnja umetna zemlja...... ali drugače kot bi enostavno na vrhu hiše, (tam kjer je strelovod) bila tla po katerih hodimo, se pravi zemljo samo v nekem smislu zdignemo nad hišo in s tem ustvarimo umetno zemljo, kot nekakšen hrib nad hišo... no upam, da sem dovolj enostavno to razložil. Jah, no, to glih ne drži nevem kako.  Ja, vem da je mal pozno. ",
    "user": "Pyr0Beast"
  },
  {
    "message": "Ja glede strelovodov sm gledu nek dokumentarc pa so mal razlagali razvoj strelovodov. Prvo so imeli le eno štrlečo kovinsko palco, ki je kao privabljala strele in jih odvajala stran od stavbe. Potem so ugotovili, da tudi to ni sigurno in so dali štiri palce v vsak vogal, kot bolj zanesljivo. Dandanes kažejo raziskave, da tudi 4 palice niso 100% zaščita in, da je najboljša rešitev kovinska mreža ćez celo streho s 15x15 cm odprtinami vmes. To naj bi bila najbolj moderna zaščita danes (firm), so pa tudi dodali, da tudi ta zaščita ni 100%   Sm odgovoru, ker sm vidu d nism edini tako kasn  ",
    "user": "epicus"
  },
  {
    "message": "ja strelovod mal bl prvlač strelo k pa če ga ni, sam je že zato dobr da ga maš zarad ozemlitve, recimo u našo bajto je prbila strela iz nikjer direkt u strelovod, se je poznal po fasadi kjer je tist valanc položen, kako črno je blo, drugač pa kdaj pa kdaj useka u kablsko in telefon, pa če nimaš skloplen pač gre, najbol preventiva pr kompu je pomoje sklopt ga al pa pač met zaščite + UPS (PC lahko skuri tud telefonska linija če imaš notranji modem) ",
    "user": "OChack"
  },
  {
    "message": "Radioaktivni strelovodi so prepovedani!  Lastniki oziroma imetniki radioaktivnih strelovodov morajo poskrbeti za njihovo odstranitev in predajo teh virov sevanja obvezni gospodarski javni službi ravnanja z radioaktivnimi odpadki najpozneje do 1. januarja 2007.  Obstajajo pa strelovodi, kateri tudi povzročajo ionizacijo - Early Streamer Emission (ESE) lightning rods. Eden takšnih je Prevectron 2 od francoskega proizvajalca  Indelec in je edini strelovod, ki je testiran v realnih razmerah na štirih koncih sveta (Francija, Japonska, Florida, Brazilija). Testiran je tudi pri neodvisnih institucijah, katere so potrdile razultate.  Prevectron je 'glava' katera se montira na najvišjo točko objekta in ta ščiti okolico tudi do 107m okoli (odvisno od modela). S tem strelovodom lahko poleg objektov ščitiš tudi veterne elektrarne, golf igrišča, stadione, parkirišča... - katerih s klasičnim (Faradejeva kletka) ne moreš. Za odvajanje strele se uporablja en ali pa dva odvoda, ki sta povezna na ozemljitev.  Letošnjo leto pa je ta strelovod končno na voljo tudi v Sloveniji. ",
    "user": "B. Maker"
  },
  {
    "message": "kje se pa dobi tole pri nas? ",
    "user": "gumby"
  },
  {
    "message": "Avtoriziran partner Indeleca za Slovenijo je podjetje  RAUTER. Vse podatke o Prevectronu lahko na zahtevo dobiš po  e-mailu (vključno s testi, reference,...) ",
    "user": "B. Maker"
  },
  {
    "message": "\"Obstajajo pa strelovodi, kateri tudi povzročajo ionizacijo - Early Streamer Emission (ESE) lightning rods. Eden takšnih je Prevectron 2 od francoskega proizvajalca Indelec in je edini strelovod, ki je testiran v realnih razmerah na štirih koncih sveta (Francija, Japonska, Florida, Brazilija). Testiran je tudi pri neodvisnih institucijah, katere so potrdile razultate.  Prevectron je 'glava' katera se montira na najvišjo točko objekta in ta ščiti okolico tudi do 107m okoli (odvisno od modela). S tem strelovodom lahko poleg objektov ščitiš tudi veterne elektrarne, golf igrišča, stadione, parkirišča... - katerih s klasičnim (Faradejeva kletka) ne moreš. Za odvajanje strele se uporablja en ali pa dva odvoda, ki sta povezna na ozemljitev.\"  Nisem najbolj pameten...sam po sami logiki in mal teorije iz fizike in elektrike ti pove da če pa je seveda mal več vetra... oz je pač nevihta in ti odpihne tiste iončke pa nimaš nič. Tist kar so testiral v \"naravnih laboratorijskih\" razmerah pa raje nem komentiral.  ",
    "user": "Hermi"
  },
  {
    "message": "Potem ti pa po 'ionskem kanalu', ki ga veter vleče resno nekam udari  ",
    "user": "Pyr0Beast"
  },
  {
    "message": "Sistem Prevectron2 špila tud pr vetru, poglej http://www.indelec.com/Recherche_develo...  in pa http://www.indelec.com/references/refer...  Lp Mitja ",
    "user": "MITJA V."
  },
  {
    "message": "Pa še en video sem našu  http://www.rauter.si/index.php?option=c...  Lp Mitja ",
    "user": "MITJA V."
  },
  {
    "message": "Sicer je prevod resda bolj švoh, pa vseeno ..  No, zna se zgoditi, da stvar nase pritegne strelo, ki jo drugače sploh nebi bilo. Z razliko napetosti v odvodih, pa ustvarja pogoje za ionizacijo, kar pomeni, da bo stvar dobesedno vlekla težave na tvojo hišo. ",
    "user": "Pyr0Beast"
  },
  {
    "message": "Ne moreš zaščiti se pred strelo 100%..niti približno..ker ta napetost,če ti v bližini hiše udari strela..se lahk preseli na telefonsko linijo, pač v bistvu na vse kable, ki grejo v tvojo hišo..in nekje udari potem ven..nam doma je udarila strela 50 metrov stran od hiše..je šla po žici(sosedi imajo pašnik ograjen) do približno 10-15 vstran od hiše..razbila tisti kol na koncu in nekak potem udarila v naši bajti(mimo hiše gre telefonski daljnovod) skozi telefonski priključek(sežgala siolov modem)..meni v računalnik(skurila napajalnik, matično, zvočno)..najboljša stvar, ki jo lahko narediš, da se zavaruješ pri zavarovalnici v primeru udara strele(samo pazi za direktni udar..in ne indirektni)v tem primeru ti potem zavarovalnica krije celotno škodo(velja za vse elektronske naprave),,zavarovanje pa sploh ni drago...mislim, da 30 evrov na leto..se ti bolj splača,kot pa kakšne prenapetnostne filtre ali pa zaščito kupovat... ",
    "user": "PacificBlue"
  },
  {
    "message": "Kolikor razumem, nobena varovalna omarica ne ščiti pred udari strele v tel- in el. kable, niti če se ti zgodijo zgolj v bližini dotične hiše?  ZAKAJ? ",
    "user": "Saladin"
  },
  {
    "message": "Ker so prenapetosti tako visoke, da ti tud pol metra dolga varovalka prebije... je ceneje enkrat na leto drug telefon kupiti    Saj razumeš - tiste varovalke, ki jih imaš v omarici, ščitijo inštalacijo pred tokovno preobremenitvijo. Ker se prenapetosti ne predvideva, so lahko dimenzije varovalk majhne - in tako te ne zaščitijo pred strelo.  Resnici na ljubo, imajo varovalke tudi fax modemi in nekateri telefoni. In če ne useka prav hudo, je dejansko dovolj, da zamenjaš samo tisto varovalkico, ne pa celotnega aparata. ",
    "user": "A. Smith"
  },
  {
    "message": "Zakaj pa imamo potem več tipov prenapetostnih odvodnikov ? ",
    "user": "Pyr0Beast"
  },
  {
    "message": "Saladin je spraševal za \"varovalne omarice\" in jaz sem to razumel kot \"omarice z varovalkami\".   In sem razložil, da klasična \"varovalka\" ščiti samo pred prevelikim tokom.  Prenapetostni odvodniki so pa jasno, učinkoviti. Od rogljičev, SiC, ZnO, do malo manjših naprav, ki jih priklapljamo v vtičnice s televizorji. ",
    "user": "A. Smith"
  },
  {
    "message": "Saladin je spraševal za \"varovalne omarice\" in jaz sem to razumel kot \"omarice z varovalkami\".  In sem razložil, da klasična \"varovalka\" ščiti samo pred prevelikim tokom.  Prenapetostni odvodniki so pa jasno, učinkoviti.  Misllim, sa je to samo meni butasto? Strela vseka 20 m stran od hiše, men pa po celi hiši vso elektroniko skuri?  A se da kako klasično omarico z varovalkami dogradit ali zamenjat z temi \"odvodniki\" ali čem podobnem? Tako da si zaščiten pred vsem razen direktnim udarom strele v bajto? ",
    "user": "Saladin"
  },
  {
    "message": "Pyr0Beast Poslano: 10.02.2008 23:13:56 Zakaj pa imamo potem več tipov prenapetostnih odvodnikov ?   Moj odgovor: Pravilna uporaba prenapetostne zaščite je ključ do zanesljive zaščite naprav in ljudi pred učinki prenapetosti v električnih instalacijah naših objektov. Za učinkovito zaščito je potrebno zgraditi celotni sistem prenapetostne zaščite. Takšen sistem obsega vse tri stopnje, ki morajo biti medsebojno usklajene, predvsem pa pravilno izbrane.  razred 1--- Ti odvodniki naj bodo nameščeni čim bliže mestu z visoko možnostjo neposrednega udara strele oz. njeni indukciji (recimo števčna omara) razred 2---- Ti odvodniki se praviloma vgrajujejo v podrazdelilne omarice iz katerih se napajajo elektronske naprave.  razred 3---Prenapetostni odvodniki razreda III se vgrajujejo čim bližje ščiteni opremi. Podaljški se vključujejo neposredno v vtičnico in so univerzalna zaščita.ž  To je v grobem kako izgleda stopnjevanje dobre zaščite!   Več si preberi -te na naši spletni strani!  HERMI ",
    "user": "Hermi"
  },
  {
    "message": "Se mi je zdelo, da bo to kot bumerang nazaj priletelo  Sam sem montiral največkrat samo drug razred, prvi je bil le redko kdaj, je pa res, da je to šlo za bolj 'industrijske' objekte in ne same hiše. ",
    "user": "Pyr0Beast"
  },
  {
    "message": "Saladin  Strela prepotuje krepko razdaljo, ki se meri v kilometrih. Jaki problem ji je sfurat se par 10 metrov... ;)  Edit: Na Wikipedii sem nasel en zanimiv clanek. Preberi si del  Properties of lightning ",
    "user": "Opkow"
  },
  {
    "message": "Strela prepotuje krepko razdaljo, ki se meri v kilometrih. Jaki problem ji je sfurat se par 10 metrov... ;) Ko ti je enkrat strela v tokokrogu znotraj hiše, verjamem da ne moreš veliko narediti.  Ko pa imaš zgolj eno ali dve možni vhodni točki v hišo (elektrika in telefon - ostale instalacije menda niso tako občutljive) - kako potem ni možno narediti nek odvod, ki bi preprečil streli vhod v hišo?  Jeb.., rade volje dam 1000 € v neko škatlo, ki bi mi znala z visoko sigurnostjo to storit. ",
    "user": "Saladin"
  },
  {
    "message": "Kupi si UPS in dizelski generator, optiko do bajte, pa dober odklop iz omrežja. Ko je nevihta, zalaufaj agregat, odklopi omrežje in bo. ",
    "user": "TESKAn"
  },
  {
    "message": "pa dober odklop iz omrežja.   Zakaj ne more biti avtomatiziran? ",
    "user": "Saladin"
  },
  {
    "message": "Sej je lahko, samo da je dober. ",
    "user": "TESKAn"
  },
  {
    "message": "Well, kdo ma dober avtomatiziran odklop ob udarcu strele v bližini ali v kabel pred njem?  Za 1000€?  EDIT: ALi pa avtomatiziran odvodnik, vseeno.  Če ga ni, bi nekdo lahko fino zaslužil z patentom. ",
    "user": "Saladin"
  },
  {
    "message": "Well, kdo ma dober avtomatiziran odklop ob udarcu strele v bližini ali v kabel pred njem?   Slovenska podjetja za distribucijo elektrike. Detekcijo strel pa izvaja  EIMV. Dva sprejemnika sta v Sloveniji, tretji je v Avstriji. ",
    "user": "A. Smith"
  }
]