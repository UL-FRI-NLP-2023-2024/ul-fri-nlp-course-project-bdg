[
  {
    "message": "Imam eno vprašanje: kako veš kje je treba začeti risati racionalne funkcije? Je kakšno pravilo, ki se v vseh primerih obnese? ",
    "user": "Mali voz"
  },
  {
    "message": "Za risanje racionalnih funkcij je običajno treba določiti več lastnosti, in sicer: ničle in njihove stopnje, poli in njihove stopnje ter obnašanje pri zelo velikih in zelo majhnih x (limiti x -> +-?). Vrstni red določanja teh lastnosti ni pomemben, je pa treba pred risanjem določiti vse izmed njih. Ko imaš določene vse lastnosti, začneš risati ali pri +? ali pri -? in ustrezno slediš lastnostim (pri prehodu čez pol/ničlo sode stopnje se predznak ohrani, pri prehodu čez pol/ničlo lihe stopnje se predznak obrne). Pogosto je nekoliko lažje, če za nekaj vrednosti tudi kar izračunaš pripadajočo vrednost funkcije in to vrišeš kot točke v graf. ",
    "user": "kljuka13"
  },
  {
    "message": "Torej naj bi bilo načeloma vseeno s katere strani začneš? Mogoče kasneje dam kakšen konkreten primer.  Še nekaj me zanima, tole naj bi bila dva pola (x=1,x=3),lihe stopnje, a 2 pred oklepajem tukaj ne igra nobene vloge in se lahko zanemari,vedno v takšnih primerih?  2(x-1)(x-3)=0 ",
    "user": "Mali voz"
  },
  {
    "message": "Tista 2 samo pomeni, da bo funkcija bolj \"strma\". Pazi edino, da boš na pravem mestu y os sekal. ",
    "user": "Jure14"
  }
]