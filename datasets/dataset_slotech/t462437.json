[
  {
    "message": "Zakaj ste ljudje tako zaprti in nikakor ne dopuščate možnosti obstoja nekaj večjega. Osebno ne verjamem v boga tudi upam da nihče od vas ne, ampak dopuščanje možnosti obstoja povezanosti uma z nečim večjim. Zakaj nekoga v trenutku ko omeni besedo bog ali verujem, takoj označite za 'izmečka družbe'.  Česa se bojite, vas ti ljudje ogrožajo? Zakaj le slepo verujete izključno v fiziko ? Vam poda vse odgovore ? Ne, poda vam jih za večino enostavno rešljivih problemov, večje stvari pa nekako ne sodijo več v okvire fizike, tukaj nastopi religija.   Problem je v tem da so se pomeni besed skozi stoletja toliko spremenili, da sploh ne služijo več prvotnemu pomenu.  Od prazgodovine so ljudje v nekaj verovali. To je seveda logično. S takratnim znanjem niso morali razumeti stvari. Danes je prišel čas, ko nam ni več potrebno verovati v nekaj nadnaravnega - božjega, ampak lahko to razumemo s pomočjo fizike. Še vedno pa ostajajo stvari, ki tudi s fiziko niso razumljive in verjetno tudi v prihodnosti ne bodo. Tukaj nastopi zgolj um in religija. ",
    "user": "Bellatrix"
  },
  {
    "message": "Samo toliko. Nivojev in sistemov ontologije pri enem posamezniku je več!!!!  Eno je racionalni in priučeni razsvetljenski nivo, na katerem smo v mladosti, kolikor toliko s pomočjo znanosti razvili pogled na svet. Po tem racionalnem pogledu je jasno, da največje religije manipulirajo z miti in basnimi  Drugo pa je osebni čustven nivo, po katerem pa je verjetno, prav vsak na nek način pobožen. Oziroma ima mehanizem samotolažbe in verjame v neki 'big other', na katerega se z miti in basnimi naslonijo tudi religije. Alora tudi ateistom ne gre čisto povsem verjeti, da 100% ne verjamejo. Da ne verjamejo v vse cerkvene mite in običaje, je pa če pogledaš TV zvon1, zvon2 samo, se reče kar povprek, je pa jasno zakaj ne ",
    "user": "donfilipo"
  },
  {
    "message": "Zakaj ste ljudje tako zaprti in nikakor ne dopuščate možnosti obstoja nekaj večjega. Osebno ne verjamem v boga tudi upam da nihče od vas ne, ampak dopuščanje možnosti obstoja povezanosti uma z nečim večjim.  Its the matrix. ",
    "user": "keworkian"
  },
  {
    "message": "Bellatrix> Zakaj ste ljudje tako zaprti in nikakor ne dopuščate možnosti obstoja nekaj večjega.  http://bou.si/god.html  Russell%27s teapot @ Wikipedia ",
    "user": "jype"
  },
  {
    "message": "Religija ne izvira iz neznanja ampak iz strahu. Neznano je v svoji osnovi najbolj ogrožujoča in strašna reč. Kaj ti lahko naredi? Zakaj? Kako? Kdaj? In posledično, kako se lahko pred \"njim\" zaščitiš, kaku mu pobegneš? Ne moreš, ker ga sploh ne razumeš.  Takšna nemoč povzroča v ljudeh precej močan refleks da vse Neznano popredalčkajo v Znano. Pa magari čist izmišljeno Znano, totalno nekosistentno, le da imajo neke psihične mehanizme obvladovanja teh \"znanih\" kategorij, neke znane etikete in do njih jasno definiran odnos (pravila obnašanja).   Ni problem da obstaja hudič, važno je da vem, da če bom priden, molil in veroval v Jezusa, mi hudič ne more nič žalega/hudega. Torej, če bom priden, bom varen.  Religija je posledica potrebe po občutku varnosti, je (poskus) bega iz življenja v konstantnem strahu. Trik je, da vsi uporabljamo religijo, le naše etikete za neznano so različne. ",
    "user": "WarpedGone"
  },
  {
    "message": "donfilipo> Drugo pa je osebni čustven nivo, po katerem pa je verjetno, prav vsak na nek način pobožen.   Morda ciljaš na \"oh my god\", ki se večini ateistov utrga od ust ob pogledu na lepotni ideal nasprotnega spola? Nisem prepričan, da ima to kakršnokoli zvezo z religijo, tako kot je nima kolenski refleks (ima pa z evolucijo in kulturno indoktrinacijo).  Ivan Pavlov @ Wikipedia ve vse o tem. ",
    "user": "jype"
  },
  {
    "message": "Zakaj le slepo verujete izključno v fiziko  nihce slepo ne verjame v fiziko   Še vedno pa ostajajo stvari, ki tudi s fiziko niso razumljive in verjetno tudi v prihodnosti ne bodo. Tukaj nastopi zgolj um in religija.  v teh 2 stavkih se skriva nekaj odgovorov. 1. Vse stvari so s fiziko razumljive. Problem je le, ker jih mi (se) ne razumemo. Ce se bomo zatekali v religijo in si zapirali oci, jih tudi nikoli ne bomo.  2. Nihce ne pravi, da bomo kdaj sploh pogruntali vse, to se pa ne pomeni, da vrzemo pusko v koruzo. Se vendo lahko izvemo OGROMNO!  3. Zadnji stavek me malo moti. Um in religija? kako to povezat skupaj? Religija ni nekaj ob cem bi ti porabil um, ne? Religija veli, da ti slepo verjames v nekaj. Um pa je sinonim razmisljanja, torej radovednosti in vecni dvom, da dokoncno vse vemo. torej po mojem, popolno nasprotje religije.   Zanimivo se mi zdi, kako zelijo nekateri dati neko etiketo nasprotpvanju vere.... enkrat je to znanost, drugic le fizika... tretjic ateisti...  ateist NI nasprotnik vere fizika NI nasprotnica vere znanost NI nasprotnica vere  ateist je nekdo, ki ni veren in ne nekdo, ki je proti veri fizika preiskuje naravne zakone in se ne ubada z vero znanost na splosno odkriva naravne in druge pojave jih preucuje... sama po sebi nima veze z vero  torej znanost se ne trudi dokazovat, da je vera brezpredmetna ampak poskusa odkriti vse moznosti in jih podkrepiti z dokazi... med drugim tudi Boga. Ce ga ne najde, se ne pomeni, da ga ni.. vsekakor pa znanost, kot znanost daje seveda vecjo tezo stvarem, ki so dokazljive... ne more dati teze, na nekaj ki ni dokazano....zraven spadajo tudi teorije (ker nic ne mores 100% dokazat) ",
    "user": "Lion29"
  },
  {
    "message": "Zakaj ste ljudje tako zaprti in nikakor ne dopuščate možnosti obstoja nekaj večjega.  Zaprti? Ves čas postavljamo vprašanja, na katera ne dobimo zadovoljivih odgovorov (Biblija? Ne, hvala. Papeževe dogme? Ne, hvala.)  Ne verjamem v Boga, kot ga rišete verski fanatiki, ki obljublja device v nebesih, če se razstreliš v kaki mošeji, ki te kaznuje, če samo pogledaš golo peto ženske, za poboj 1000 nevernikov pa ti obljublja mesto ob sebi.  Verjamem, da obstaja mnogo neznanega, da obstajajo neke sile, ki so izven našega razumevanja. Ni pa to kak bradat mož, kot ga rišejo Biblija, Koran ali katerokoli versko besedilo, ki vernikom dopušča zločine nad neverniki. Vsi smo ljudje na istem svetu pod istim soncem in isto luno. Ne verjamem v boga pedofilov, množičnih morilcev in mučiteljev. Verjamem samo v ta svet, v katerem živim.  Zakaj ste tako zaprti in ne dovolite ničesar drugega razen svojega Boga? To je pravo vprašanje. ",
    "user": "Mipe"
  },
  {
    "message": "Bellatrix> Še vedno pa ostajajo stvari, ki tudi s fiziko niso razumljive in verjetno tudi v prihodnosti ne bodo. Tukaj nastopi zgolj um in religija.   Um nastopi, da lahko postulira: Te reči ni mogoče dognati z obstoječim poznavanjem dejstev. Počakajmo, da izvemo še kaj.  Religija nastopi, da zaključi: Vsakdo, ki bo doma na steno narisal vrabca s prevelikimi krili, bo po smrti spoznal absolutno resnico o vsem.  Slaba šala, tale religija. ",
    "user": "jype"
  },
  {
    "message": "Da ne verjamejo v vse cerkvene mite in običaje, je pa če pogledaš TV zvon1, zvon2 samo, se reče kar povprek, je pa jasno zakaj ne  Cerkev je popolnoma podlegla kapitalizmu, pa ne sedaj, že v srednjem veku. Izgubila je svoj pomen. Pomen vsake religije je bil vzpostaviti neko ' duhovno vez ' z nečim večjim. To nekako še vedno uspeva budistom.   Problem je ta, da je ravno cerkev tista nadloga, ki je v marsikomu zatrla to ' verovanje '. Vsi mislijo da le pobira denar na račun slepih vernikov (to dejansko tudi počne), osnovni nauki pa so zanimivi.   Ne verjamem v Boga, kot ga rišete verski fanatiki, ki obljublja device v nebesih, če se razstreliš v kaki mošeji, ki te kaznuje, če samo pogledaš golo peto ženske, za poboj 1000 nevernikov pa ti obljublja mesto ob sebi.  Tudi jst ne verjamem v takega Boga. ",
    "user": "Bellatrix"
  },
  {
    "message": "Duhovna vez je navaden bullshit. Nekaj takega preprosto ne obstaja.  Za vse kar se gre tukaj je brainwash od malih nog, da se počutijo izpostavljene brez svojega boga ob njih.  Ostali imamo/imajo tu družino ali pa partnerko/partnerja. Človek je pač družbeno bitje, kar se da izkoristiti. Tako kot se izkoristi socialno vedenje psov. As simple as that. ",
    "user": "Pyr0Beast"
  },
  {
    "message": "Torej v bistvu verjameš zaradi neke duhovne vezi? Za to ne potrebuješ Boga, ampak samo ljubezen. Jezus je učil ljubezen do sočloveka in te njegove nauke odobravam. Človek ne potrebuje vere v Boga, da bi ljubil. ",
    "user": "Mipe"
  },
  {
    "message": "Avtomatska ljubezen do sočloveka je pravtako popolnoma nesmiselna zadeva. Nasprotje take ljubezni je kvečjemu indeferenca, ne pa sovraštvo,  Ljubezen si je treba zaslužiti, tako kot avtoriteto in vse ostalo. Če se ne trudita obe strani pač zadeva ne lavfa. Da pa folk pričakuje od tebe, da boš vedno prijazen do njih pa pač ne gre. ",
    "user": "Pyr0Beast"
  },
  {
    "message": "Pyr0Beast - glej svoj sig. ",
    "user": "Mipe"
  },
  {
    "message": "Mipe> Pyr0Beast - glej svoj sig.  Slepa kura zlato zrno najde. ",
    "user": "jype"
  },
  {
    "message": " jype je 3. apr 2011 ob 10:28 izjavil:donfilipo> Drugo pa je osebni čustven nivo, po katerem pa je verjetno, prav vsak na nek način pobožen.   Morda ciljaš na \"oh my god\", ki se večini ateistov utrga od ust ob pogledu na lepotni ideal nasprotnega spola? Nisem prepričan, da ima to kakršnokoli zvezo z religijo, tako kot je nima kolenski refleks (ima pa z evolucijo in kulturno indoktrinacijo).     Jok. Ti za branje misli nisi 100% kvalificiran Ali pa se nisem dobro izrazil. Ponovimo vajo.   Preučevanje mehanizma osebne vere, samotolažbe in upanja in na drugi strani kolektivnih sistemov, kot je religija in cerkev, spada med splošno izobrazbo. Pojasni pa lahko opranost možganov, ali pa tudi čisto kaj drugega. In ja tudi ateisti imajo 'oprane' možgane. 15-30% znanstvenih sestavljenk v v vašem vpogledu v realnost, enostavno ni popolnih, ali pa preprosto drži. Pa če ste ateist ali ne. Joshua iz Nazaretha in njegovo sporočilo, je kot osebno sporočilo, verjetno lahko čisto tudi ateistična reč  Mislim sem na Big Other Lacana, ki je sicer molčal o dvojčevski podobnosti z morebitnim mehanizmom osebne vere in razlago le-te. Ampak kljub temu se paralele same porodijo. ",
    "user": "donfilipo"
  },
  {
    "message": " jype je 3. apr 2011 ob 10:52 izjavil:Mipe> Pyr0Beast - glej svoj sig.  Slepa kura zlato zrno najde.   Sig cilja bolj na generalno ignoriranje vlade in njene politike. Vera gor ali dol. ",
    "user": "Pyr0Beast"
  },
  {
    "message": "Zakaj ste ljudje tako zaprti in nikakor ne dopuščate možnosti obstoja nekaj večjega.  Na eni strani imaš ljudi, ki na vsakem koraku iščejo odgovore, informacije, dokaze... Ker dokazov za boga enostavno ni, verjamemo v njega toliko kot v rdečo kapico ali smrkce.  Na drugi strani imaš ljudi, ki verjamejo par 1000 let stari knjigi in lokalnemu klovnu v cerkvi na besedo.  Potem imaš še tretje. Tiste, ki vidimo, da je na svetu ogromno slabih stvari ravno zaradi boga oz. religije in poskušamo aktivno dopovedati vernikom, da so kreteni.  Česa se bojite, vas ti ljudje ogrožajo?  JA!!! Ogrožajo nas. Verniki v imenu boga pobijajo nedolžne ljudi, zlorabljajo položaj cerkve za pranje denarja in neupravičeno črpanje državnega proračuna, preprečujejo uporabo kontracepcije na celini, kjer je skoraj vsak 10. človek okužen s HIV, kamenjajo in v imenu boga posiljujejo nedolžne ženske pa še 100 stvari bi se dalo napisati.  VSE to se po svetu dela v imenu ene višje sile. Po drugi strani pa nobena dobra stvar na svetu ne zahteva boga, vsa dobra dejanja na svetu lahko naredimo v svojem imenu.  Torej. Vera v boga povzroča masovne blodnje, kar posledično pripelje do slabih stvari.  Zakaj le slepo verujete izključno v fiziko ? Vam poda vse odgovore ? Ne, poda vam jih za večino enostavno rešljivih problemov, večje stvari pa nekako ne sodijo več v okvire fizike, tukaj nastopi religija.   Fizika oz. znanost nasploh ni namenjena temu, da bi nam dala odgovore. Znanstvena metoda ti omogoča, da kritično pogledaš stvari in ugotoviš kako delujejo.  Če problema s takšno metodo ne znaš rešiti ne pomeni, da je nerešljiv oz. da za njim stoji bog. Jaz sem slab v matematiki, ampak, če ne znam rešiti ene komplicirane enačbe ne bom nič bolj verjel v obstoj boga.  Še vedno pa ostajajo stvari, ki tudi s fiziko niso razumljive in verjetno tudi v prihodnosti ne bodo. Tukaj nastopi zgolj um in religija.   Ne. Tukaj nastopi čas, ki ga potrebujemo, da odkrijemo stvari, ki so nam trenutno nerazumljive. ",
    "user": "IceIceBaby"
  },
  {
    "message": "Bog je v tebi. Veruj v njega. ",
    "user": "PacificBlue"
  },
  {
    "message": " Pyr0Beast je 3. apr 2011 ob 11:09 izjavil: Sig cilja bolj na generalno ignoriranje vlade in njene politike. Vera gor ali dol.  Bolj sem ciljal na avtorja citata. Vsi vemo, kdo je bila Mati Tereza, ti pa takole govoriš o ljubezni, ki si jo moraš zaslužiti. Nekdo mora narediti prvi korak, veš. Ona jih je naredila na milijone. ",
    "user": "Mipe"
  },
  {
    "message": "Hitchens on mother theresa   ",
    "user": "IceIceBaby"
  },
  {
    "message": "Pyr0Beast> Sig cilja bolj na generalno ignoriranje vlade in njene politike. Vera gor ali dol.   Ja, jaz sem hotu rečt da če papež reče  E=mc^2 (napaka se odpravlja), to ne pomeni, da zveza ne drži.  donfilipo> Mislim sem na Big Other Lacana, ki je sicer molčal o dvojčevski podobnosti z morebitnim mehanizmom osebne vere in razlago le-te. Ampak kljub temu se paralele same porodijo.   Ampak Lacana je sodobna nevrologija že pokopala. Danes znamo celo izmeriti razliko med big in little other, ker big other \"prižge\" večjo količino sinaps. \"Osebna vera\" ateistov kljub temu ni vera, temveč pragmatična drža, po kateri je stanje na ramenih velikanov nekaj, kar v veliki meri odtehta zaupanje v dosežke teh velikanov - ni potrebe, da bi vsakdo preštel vseh neskončno želv, na katerih stoji stvarstvo, dovolj je, da so to storili \"trije\" (število nima zveze z religijo, kar se zahteva je kvorum). ",
    "user": "jype"
  },
  {
    "message": "Danes znamo celo izmeriti razliko med big in little other, ker big other \"prižge\" večjo količino sinaps.  Za božiča. Za veliko noč pa ne. Pa na praznik 3 svetih se pa sploh ne prižgejo sinapse ampak sveče.  Zaenkrat za veliko večino normalnih ljudi, ki niso do vratu v kompleksni in najbolj updatani nevrologiji, lahko to prižiganje vtakneš v rit in čakaš na kitajsko novo leto  Na kratko prižiganje nevronov ne da nobene konceptualne nravi in konteksta zaenkrat. Prižiganje nevronov zanekrat tudi ne pojasni konceptualne dileme, kdaj je nekaj osebna vera, osebna religija, osebno prepričanje in kdaj je vse to skupaj kolektivno in priučeno, osvojeno drugače!!!!   Ko bo nevrologija lahko prebrala na osnovi prižiganja nevronov koncept, kot je pravljica o rdeči kapici in jo ločila od basni o dolgokurčnem volku, potem se pa lahko pogovarjava naprej. Stvar parih let. Je pa res, da je Lacan primeren bolj za enostavne filozofske špekulacije, ko se brez prave vednosti pogovarjamo o sivini med ušesi, pomeni do praktično danes. ",
    "user": "donfilipo"
  },
  {
    "message": "Ja, jaz sem hotu rečt da če papež reče E=mc^2, to ne pomeni, da zveza ne drži. Vsak ma neki drugega v mislh :)  Mipe je 3. apr 2011 ob 11:19 izjavil:Pyr0Beast je 3. apr 2011 ob 11:09 izjavil: Sig cilja bolj na generalno ignoriranje vlade in njene politike. Vera gor ali dol.  Bolj sem ciljal na avtorja citata. Vsi vemo, kdo je bila Mati Tereza, ti pa takole govoriš o ljubezni, ki si jo moraš zaslužiti. Nekdo mora narediti prvi korak, veš. Ona jih je naredila na milijone.   More of this 'Better than thou' ?  Sorry. Ampak na to se ne palim. ",
    "user": "Pyr0Beast"
  },
  {
    "message": "Ne glede na njene motive je iz mnogih Indijcev naredila dobre ljudi samo zato, ker jim je pomagala. Better than thou or not, rezultat je viden. ",
    "user": "Mipe"
  },
  {
    "message": "Citation needed. ",
    "user": "Pyr0Beast"
  },
  {
    "message": "Mipe, baje niso bili samo motivi sporni, tudi metode in rezultate je cerkev prikazala v svoji luči.  Pa saj video, ki sem ga prilepil da dovolj informacij, da lahko začneš sam googlat in raziskovat kaj dejansko pomeni svetnik. Dobro ljudi pri tem nima praktično nobene veze, glavno je, da delaš dobro za cerkev. ",
    "user": "IceIceBaby"
  },
  {
    "message": "= for someone elses interests = army ",
    "user": "Pyr0Beast"
  },
  {
    "message": "Klasična, institucionalna, dogmatična religija je relikt zgodovine. Ker pa je ta tako trdno zasidrana v našo družbo (in še nekaj časa bo) je njena naloga v današnjosti promoviranje interreligijskega in interznanstvenega dialoga in kompatibilizma, modificiranje/nadgrajevanje teologij na temelju znanosti ter promoviranje določenih moralno/etičnih načel.  Vera sama po sebi slabega. Kdorkoli je prepričan v dovolj veliko verjetnost resničnosti česarkoli ima obenem vero v to. Razlika pa je seveda slepa vera na temelju simbolizmov, pravljic in laži ali vera v prepoznana znanstvena dejstva (ali svaj priznane logično/fizikalne teorije).  Zakaj pa je ideja Boga veliko ljudem nevšečna? Ker ponavadi te ideje temeljijo na omenjenih zastarelih dogmah, katerih načelni problem ni nedokazljivost - ampak nesposobnost podajanja konkretne teorije o Bogu od A do Ž v fizikalno/logičnem smislu (ali pa vsaj na eliminiranju vseh ostalih možnosti kot manj verjetne).  Kdorkoli že govori o Bogu, mora biti sposoben le tega dekonstruirat v detajle. Dokler se bo bo zdelo kot absolutno nemogoče ali heretično, bo tudi razvoj v tej smeri stagniral. ",
    "user": "Saladin"
  },
  {
    "message": "Saladin> Kdorkoli je prepričan v dovolj veliko verjetnost resničnosti česarkoli ima obenem vero v to.  To ne drži. Bistvo vere je zaupanje brez dokazov. Bistvo znanstvene metode je zaupanje na podlagi dokazov. ",
    "user": "jype"
  },
  {
    "message": "Tu je še vsakdan vidna težav z verstvi (za razliko od vere), ki jo saj pri nas še kako občutimo. Nekaj je na temu načinu razmišljanja in njegovih antipodih, da se nanje lepi \"politika\" (mišljeno malo širše kot siceršnji pomen) kot muhe na med. Rezultati so potem vse od simpatično prismuknjenega rivalstva in tekmovalnosti.. do smrtnih primerov v večjem številu.  Mislim, da ravno ta pojav povzroča največ nelagodnih občutkov. Če bi bili vsi, tako verniki kot neverniki bistveno bolj skulirani.. bi bilo podobnih tematik manj in vsi bi bili malo manj živčni.  Ogromno je tudi refleksnega odziva, ko vernik sreča nevernika in obratno. Dokaj butasto vse skupaj. ",
    "user": "Matako"
  },
  {
    "message": "Bistvo vere je zaupanje brez dokazov. Wrong. Bistvo vere je zaupanje.  Predpostavimor relativnost. Sam sicer vem, kaj pomeni E=MxC2, ampak kaj veliko podrobnosti o relativnosti pa ne vem. Ampak verjamem da je teorija pravilnosti pravilna. Ker verjamem znanstvenemu konsenzu in njihovi podrobni analizi, zakaj je teorija relativnosti pravilna (čeprav je sam ne razumem).  Vera je zgolj oznaka za stopnjo zaupanja oz. prepričanja v karkoli. Če si dovolj globoko prepričan, da bo neka stvar bila pravilna danes in v bodoče, ker drugih možnosti ni ali so zgolj miniskulne, potem pač verjameš v to.   Seveda - vero lahko razumeš zgolj v religioznem smislu - ampak pojem se ne navezuje zgolj na to.   Slepa vera je pa drug pojem. Gre se za slepo zaupanje ne glede ne okoliščine. Kar pa je baad, mkaaay? ",
    "user": "Saladin"
  },
  {
    "message": "Bistvo vere je zaupanje. Torej imam jaz vero v to, da me bo stol zadrzal ko se vsedem nanj, imam vero v to, da bo salca drzala kavo, ko jo bom vlil vanjo, vero v to da ... dovolj bo :)  Seveda lahko besedo razumes v tem smislu, ampak s tem postane pojem neuporaben.  Imam vero v gravitacijo in v vesoljsega overlorda po imenu xenu. Za eno lahko pokazem dokaze, za drugo pa tako cutim globoko v sebi(in tudi ti lahko, samo verjeti moras). ",
    "user": "hamax"
  },
  {
    "message": "Če rečeš \"stol me no zadrzal ko se vsedem nanj\" je to praktično enako kot \"vem da me bo stol zadrzal ko se vsedem nanj\". Če ne pričakuješ nepričakovano je to z zelo visoko verjetnostjo tudi resnica oz. to obravnavaš kot resnico.  Če pa je stolj že od prej majav ampak zaupaš, da bo še nekaj časa zdržal, pač rečeš \"verjamem da me bo stol zadržal, ko se vsedem nanj\".  Čisto odvisno od konteksta. ",
    "user": "Saladin"
  },
  {
    "message": "Saladin> Če pa je stolj že od prej majav ampak zaupaš, da bo še nekaj časa zdržal, pač rečeš \"verjamem da me bo stol zadržal, ko se vsedem nanj\".  Nikoli pa ne rečeš \"verujem, da bo stol zdržal\", razen če si veren. Potem to lahko rečeš tudi če stola sploh ni. ",
    "user": "jype"
  },
  {
    "message": " Bellatrix je 3. apr 2011 ob 09:53 izjavil:Zakaj ste ljudje tako zaprti in nikakor ne dopuščate možnosti obstoja nekaj večjega.  Nekje tu sem prenehal brati, saj sem v naslednji povedi že videl kaj hočeš povedati. Kdor ima tu v mislih Boga, Alaha, ĐorgeIovaniKristusa in Šahalaka fore bi mu jaz odgovoril tako: \"Ker ni nič na svetu povezano s t.i. Bogom\" Se pa strinjam, da je nam še veliko neznanega. ",
    "user": "Bananovec"
  },
  {
    "message": "Znanost: Janez vrze kamen z mostu in izracuna, da je teznostni pospesek 9.7m/s2. Francelj vrze kamen s stolpnice in izracuna, da je teznostni pospesek 9.9. Dobita se v gostilni, in se zmenita, da je teznostni pospesek verjetno nekje okrog 9.8m/s2  Vera: Janezu se razodene bog Xuliban. Pove mu, da je vesolje natalo iz lupine nojevega jajca in, da je smrtni greh nositi superge. Francelju se razodene bog Yalimuto. Pove mu, da je vesolje nastalo iz vrtinca v konjskem prdcu in, da je smrtni greh nositi semis cevlje. Janez in Francelj se srecata v gostilni, pogledata se v noge in se na smrt zgarbata.  Kaj bi clovek izbral? ",
    "user": "AtaStrudl"
  },
  {
    "message": "Aufbiks! ",
    "user": "jype"
  },
  {
    "message": " AtaStrudl je 3. apr 2011 ob 16:18 izjavil: da je smrtni greh nositi superge... .....da je smrtni greh nositi semis cevlje.   caki, caki... zakaj se bi pa ta dva zgarbala? oba si obujeta sandale in je mir pr hisi  ",
    "user": "Lion29"
  },
  {
    "message": "ne vidim razlike med vero v boga in vero v božička oba sta fiktivni osebi, ki nagrajujeta dobro vedenje in kaznujeta slabo vedenje  verjeti v boga je otročje... ubisvu je bog utvara za umsko manj razvite ljudi ",
    "user": "gendale"
  },
  {
    "message": "Glupost za glupost. Ne vrjamem v obstoj nečesa močnejšega višjega od človeka. Zakaj ? Zato ker se ne bojim stvari, ki jih ne poznam, niti ne rabim vere da mi to razloži kot neko višjo silo. Če ne vem kako deluje neka stvar, je ne diram pika. ",
    "user": "RobertDev"
  },
  {
    "message": "Kdor je dovolj trdno prepričan v določeno stvar - verjame v to stvar. Če je ta stvar znanstveno nedokazana, je pač zgolj to - vera. Če se izkaže da je tisto v kar verjeme resnično se spremeni iz vere v dejstvo.  Po domače - vera je drugi izraz za hipotetično preferenco posameznika (v znanstveno nedokazano, ampak obvezno logično koherentno, teorijo). Sprejemanje in delovanje zgolj po empirično dokazanih in striktno fizikalni predpostavkah bi bil objektiven agnosticizem.  Ampak ker ljudje ne delujemo zgolj po fizikalno dokazljivih in razumljivih stvareh (ker smo emocionalna, radovedna bita z željo po spoznavanju celotnega vesolja) ima pač vsak posameznik take hipotetične preference za vprašanja, ki se mu zdijo dovolj pomembna da si jih mora razčistiti na tak način (ker fizika ne more ponuditi vse odgovore v tem smislu). ",
    "user": "Saladin"
  },
  {
    "message": "Bellatrix, a tak bog, da je zaradi njega na svetu toliko svinjarije, razlik med ljudmi (ki so posledica izolacij in razdalj.  In tudi sam se nisem rodil kot normalen človek, ne slišim dobro in zraven morem prenašati piskanje v ušesih, zakaj? Je to razlog, da sem se zameril bogu, da mene ne mara.   Nak, kje pa. To je pač posledica tega, da so naša človeška telesa neučinkovita in se kvarijo. Milijoni ljudje imajo take in drugačne probleme s telesom. Je res smiselno reči, da nas je ustvarila neka višja sila, ki ni poskrbela za mehanizme ki bi preprečevali vse te okvare?  Nak spet ne, ni nobenega bitja, ampak so naši geni in mutacije ter okoljski dejavniki.  Pomoje je lahko srati vernikom, ko so normalni, nimajo nobeih zdravstvenih problemov in jim nič ne manjka (razen financ mogoče) in potem ignorirajo dejstvo, da na svetu milijoni ljudje nimajo take sreče kot oni - normalnega telesa in morajo zaradi tega trpeti in živeti krajše ter manj kakovostno življenje.  Še slabše se jim je godilo v času srednjega veka, ko naj bi bila \"duhovnost\" ali \"religioznost\" na vrhuncu in so bili ateisti manjšina, zelo manjšina.  Ni kaj, res rabimo religijo oz božanstva, da nam bo lepše in boljše in da si samemu sebi lažemo, da je vse ok, da nas nekdo varuje. Medtem pa drugi človek, ki je podobnega prepričanja doživi nesrečo in še vedno boste rdili da je nad vami neka višja sila in da si je on to zaslužil ker je bil slab človek.  Lahko je napadat druge, pri sebi pometat pa težje.  In meni je vseeno če ljudje verujejo, dokler s tem ne začnejo tečnariti oz srati po drugih ljudi, ko to začnejo gre moja toleranca skozi najbližje okno in preidem v napadalno stanje dokler se slednji ne umirijo in streznijo.  In religioznost je nepotrebna, je kot slepo črevo, ne napreduje, stagnira, povzroča veliko škode, ko se vname kot slepič.   In moje upanje je, da bodo naši zanamci toliko pametni, da bodo več vlagali v človeške odnose, v znanje, v to da bi postajali boljši ljudje in ne zaradi tega da bi pričakovali neko nagrado, ampak zaradi tega, ker bi s tem imeli več koristi in se počutili boljše.  Krščanstvo, Islam, budizem bodo v prihodnosti v muzejih, njihove knjige bodo brali le znanstveni teologi, tako kot danes berejo in preučujejo grške, rimske, nordijske, perzijske bogove, ki so propadli ker je propadla njihova civilizacija (ljudje) in jih je izpodrinila konkurenca.  Verstva so minljiva, kar je samo voda na mlin za neobstoj neke višje sile, ki ima vpliv na človeštvo. ",
    "user": "Starodavni"
  },
  {
    "message": "Vi sploh ne veste kaj govorite. Če vas boli za vero, zakaj jo sploh omenjate. Če mislite, da se zaradi vere ubija folk, ste sami fanatiki.  Zakaj se je začela prva in druga svetovna vojna? Zaradi vere mogoče? ",
    "user": "harmony"
  },
  {
    "message": "harmony http://24ur.com/novice/svet/tudi-tretji...  \"Zaradi zažiga Korana umrla še dva človeka\" ahh nee kje zaradi vere se sploh ne ubija. Očitno nimaš pojma, tako da ne piši bedarij. ",
    "user": "RobertDev"
  },
  {
    "message": "Če se izkaže da je tisto v kar verjeme resnično se spremeni iz vere v dejstvo. Verovati in verjeti nista sopomenki. Ce imam v nekaj vero, potem to verujem in ne verjamem. Morda imas ti vero v stol, ampak jaz zgolj verjamem, da me bo zdrzal. Ne potrebujem verovanja.  Eno se prevede v belief, drugo pa v faith.  Je pa to zgolj moja definicija teh pojmov, ki jo sicer podpira tudi sskj. Ima pa sigurno vsak pravico, da si pojme razlaga po svoje. ",
    "user": "hamax"
  },
  {
    "message": "@Robert89 Očitno ne bereš pravih virov, bedak. Starodavni je napisal: In meni je vseeno če ljudje verujejo, dokler s tem ne začnejo tečnariti oz srati po drugih ljudi, ko to začnejo gre moja toleranca skozi najbližje okno in preidem v napadalno stanje dokler se slednji ne umirijo in streznijo.  Zakaj bi se moral vernik podrediti tebi in podobnih tebi? ",
    "user": "harmony"
  },
  {
    "message": "Zakaj bi se moral vernik podrediti tebi in podobnih tebi? A to da od soljudi pricakujes, da se ne bodo vtikali v tvoje probleme je prevec? ",
    "user": "hamax"
  },
  {
    "message": "Včasih je bila znanost=znanost in vera=vera. Sedaj, ko so ovrgli veliko verskih dogm, se je pri mnogih znanost izenačila z vero. Adama in Evo je nadomestil recept za juho. Nastanek vesolja je sicer premlada teorija, da bi bila zapisana v starih verskih knjigah, je pa takšna teorija blizu prdcu sivobradca. Tudi zaničevanje verstev, ki ne verjamejo v veliki pok in prajuho je na najvišji točki.  >AtaStrudl Znanost: Janez vrze kamen z mostu in izracuna, da je teznostni pospesek 9.7m/s2. Francelj vrze kamen s stolpnice in izracuna, da je teznostni pospesek 9.9. Dobita se v gostilni, in se zmenita, da je teznostni pospesek verjetno nekje okrog 9.8m/s2 Tudi to je lahko razlog za pijanski pretep. Že videno.  Se strinjam, da morajo biti religije v današnjih časih sekularne. Hkrati pa vidim, da moji babici vera daje smisel življeja. Vsako leto bolj.  Edit4: duš, sem tolkokrat popravljal povst, kot, da nekdo noče, da ga napišem ;p ",
    "user": "Vajenc"
  },
  {
    "message": "Hkrati pa vidim, da moji babici vera daje smisel življeja. Vsako leto bolj. Ja, ker je bila indoktrinirana v to. Moj dedek, ki ni veren, pa smisel najde drugje. Ko je bila babica se ziva in bolana, je skrbel za njo, sedaj ko je pokojna, je pa zopet zacel delati. Zacel je pisati knjigo in se uciti anglesko, trenutno je pa z bivsimi sodelavci na sejmu v Hanovru.  Tvoja babica se zeli pred smrtjo oprati vseh grehov, da bo se bo po smrti imela fajn(predpostavljam), moj dedek pa se kaj zasluziti in potovati po svetu.  Kaj je bolj produktivno lahko oceni vsak sam. ",
    "user": "hamax"
  },
  {
    "message": "Tvoje dedek mora biti relativno mlad. Je pa, po opisu sodeč, vsekakor večja faca kot moja babka, če si to hotel napisat. ",
    "user": "Vajenc"
  },
  {
    "message": "Mislim da bo letos 75. Nisem zelel reci, da morajo vsi upokojenci delati ne vem kaj. Zelel sem izpostaviti samo to, da lahko smisel najdes tudi v tem zivljenju in ne nujno v naslednjem. Lahko je to pisanje knjig ali pa druzenje s sinovi, vnuki ali prijatelji. ",
    "user": "hamax"
  },
  {
    "message": " hamax je 3. apr 2011 ob 20:33 izjavil:Mislim da bo letos 75. Nisem zelel reci, da morajo vsi upokojenci delati ne vem kaj. Zelel sem izpostaviti samo to, da lahko smisel najdes tudi v tem zivljenju in ne nujno v naslednjem. Lahko je to pisanje knjig ali pa druzenje s sinovi, vnuki ali prijatelji.  Se strinjam. Dandanes je tudi bolje biti izkušen inženir, kot še en ekonomist ali pa še to ne.   Tvoj dedek je pač poln energije, moja babi, samo 5 let starejša, pa se ima fino v svoji veri in ker je vse bolj bolana, bolj kot ne, čaka le še smrt. V tem trenutku ji bolj pomaga vera, kot sejem v Hanovru. ",
    "user": "Vajenc"
  },
  {
    "message": "V tem trenutku ji bolj pomaga vera, kot sejem v Hanovru. In ce nebi bila verna bi ze umrla od zalosti, ali bi cas napolnila s cem drugim? To je moj edini point. Seveda je vera lahko koristna, ni pa edina moznost.  Danes sem za kosilo jedel piscanca, pa to ne pomeni da bi bil lacen, ce bi bil vegetarijanec. Ce bi nehal jesti meso pred kratkim, bi bilo to malo tezje, kot ce ga nebi jedel od rojstva. ",
    "user": "hamax"
  },
  {
    "message": "Vajenc> je pa takšna teorija blizu prdcu sivobradca.  Če ti ne razumeš, to še ne pomeni, da nihče ne razume. ",
    "user": "jype"
  },
  {
    "message": " jype je 3. apr 2011 ob 20:55 izjavil:Vajenc> je pa takšna teorija blizu prdcu sivobradca.  Če ti ne razumeš, to še ne pomeni, da nihče ne razume.   Verjetno si nihče ne zna dejansko predstavljat \"velikega poka\", pa še kaj drugega v znanosti ravnotako. Menda tudi izumitelj te teorije ne. So pa posamezniki, kot si ti, ki si domišljajo, da razumejo zadevo. Lahko se izkažeš in v stavku ali dveh pojasniš kaj je bilo pred pokom oz. kako je zgledal \"balon\" preden je počil. ",
    "user": "Vajenc"
  },
  {
    "message": "Poka sploh ni bilo. ",
    "user": "Bellatrix"
  },
  {
    "message": "cristiano ronaldo je zame bog. lep, bogat in slaven. dobi lahko vsako p**** ki hoče. ",
    "user": "Blinder"
  },
  {
    "message": " Blinder je 3. apr 2011 ob 21:14 izjavil:cristiano ronaldo je zame bog. lep, bogat in slaven. dobi lahko vsako p**** ki hoče.   On je navadna pocestnica. ",
    "user": "Bellatrix"
  },
  {
    "message": " Bellatrix je 3. apr 2011 ob 21:11 izjavil:Poka sploh ni bilo.  Ker se v trenutku poka, zvok ni imel kam širit ;)  Meni je teorija poka razumljiva (bolj filozofsko) do malo po teoretičnem nastanku vesolja. V bistvu je tudi vsem znanstvenikom jasna le do malo po \"poku\". ",
    "user": "Vajenc"
  },
  {
    "message": " Bellatrix je 3. apr 2011 ob 21:11 izjavil:Poka sploh ni bilo.   V Kuranu piše, da je bil. ",
    "user": "harmony"
  },
  {
    "message": "V Kuranu piše, da je bil. Citation needed ",
    "user": "hamax"
  },
  {
    "message": " harmony je 3. apr 2011 ob 21:32 izjavil:Bellatrix je 3. apr 2011 ob 21:11 izjavil:Poka sploh ni bilo.   V Kuranu piše, da je bil.  Prejšnji papež je nekako priznaval \"Big bang\", ampak tudi on le do malo po nastanku, nastanek je bil po njihovo bolj sivobradčev prdec kot kaj drugega. ",
    "user": "Vajenc"
  },
  {
    "message": "Prejšnji papež je aktivno priznaval Big Bang kot \"trenutek stvarstva\".  Torej od Big Banga naprej gre klasična fizika - za tisto \"pred\" pa je stvar prepustil veri. Česar so se fiziki, zanimivo, tudi zelo dolgo držali. Sedaj počasi padajo fizikalne prepreke z raznimi teorijami \"beyond\". ",
    "user": "Saladin"
  },
  {
    "message": "z raznimi teorijami \"beyond\" *hipotezami  Sanja se jim ne. Vsaj glede na to, kako se hipoteze razlikujejo. ",
    "user": "Vajenc"
  },
  {
    "message": "Strune/Brane so hipoteze. Sodobni ciklični modeli so že kar konkretna teorija. Čeprav ne obrazložijo entropije povsem (razen da morajo predpostaviti njen preobrat v finitnem prihodnjem času). ",
    "user": "Saladin"
  },
  {
    "message": " Saladin je 4. apr 2011 ob 19:34 izjavil:Strune/Brane so hipoteze. Sodobni ciklični modeli so že kar konkretna teorija. Čeprav ne obrazložijo entropije povsem (razen da morajo predpostaviti njen preobrat v finitnem prihodnjem času).  Po tej teoriji potem velikega poka, kot ga učijo že tudi na šolah, ni bilo. ",
    "user": "Vajenc"
  },
  {
    "message": "Dokler učijo, da je nekaj \"počilo\" v navidezno prvotni singularnosti iz katere je nastalo naše trenutno vesolje, imajo kar prav. Teorija inflacije zelo lepo pojasni delovanje Velikega Poka (torej izjemne ekspanzije prostora v zelo kratkem času). Manjka pa past eternal teorija ki omogoča past eternal neskončno predpogojev da pride do tega.  Ciklični modeli so najenostavnejši in najbolj trdno zasidrani v fizikalno realnost. Res pa manjka tista kritična pika na i glede entropije. ",
    "user": "Saladin"
  },
  {
    "message": "Dokler učijo, da je nekaj \"počilo\" v navidezno prvotni singularnosti iz katere je nastalo naše trenutno vesolje, imajo kar prav. Teorija inflacije zelo lepo pojasni delovanje Velikega Poka (torej izjemne ekspanzije prostora v zelo kratkem času).  Ciklično vesolje naj bi zavračalo teorijo inflacije in prvotni nastanek t.i. bran. Se motim?   Ciklični modeli so najenostavnejši in najbolj trdno zasidrani v fizikalno realnost.  Kot, da rečeš, da je življenje na zemljo prišlo iz drugega planeta. Ali pa dveh njih. Najbolj simpl :) ",
    "user": "Vajenc"
  },
  {
    "message": "Sem malo poguglal in dojel, da sem si bolj malo zapomnil od nazadnje ko se guglal o tem.   Retreat! ",
    "user": "Vajenc"
  },
  {
    "message": "U šit,  Šele sedaj sem skužil, da obstaja tako glagol \"verjéti\" kot \"verováti\" v SSKJ.  OK, samostalnik za \"verovati\" je \"vera\". Za \"verjeti\" pa je...kaj? Verjetje? ",
    "user": "Saladin"
  },
  {
    "message": "Za \"verjeti\" pa je...kaj? Verjetje?  Znanost. ",
    "user": "PacificBlue"
  },
  {
    "message": "Za \"verjeti\" pa je...kaj? Verjetje? Dvomim da obstaja. Mislim sej tukaj se gremo samo semantiko, kar je precej neproduktivno.  \"Belief in god\" lahko prevedes kot \"vera v boga\", ceprav bi bil tu glagol za vero verjeti. Oba pomena sta pomesana, ampak ponavadi se vera razume kot verovanje. Ni pa to zelo striktno. ",
    "user": "hamax"
  },
  {
    "message": "vera je opij za ljudstvo drži kot pribito. in vera je le nekakšen izhod pred lastno nemočjo, neznanjem... nekakšna potuha pred samim sabo. za šibke. (in neumne).  da pa obstaja inteligenca tudi zunaj zemlje pa je logična stvar. moderno človeštvo kot tako se je nekako začelo razvijat pred 10000 leti, moderna znanost 100 let. a to vesolje pa je nastalo nekako pred 6 miljardami leti. malce nesorazmerno, da bi trdili, da smo sami v vesolju, če mene uprašaš... ",
    "user": "gruntfürmich"
  },
  {
    "message": " gruntfürmich je 5. apr 2011 ob 17:37 izjavil: da pa obstaja inteligenca tudi zunaj zemlje pa je logična stvar. moderno človeštvo kot tako se je nekako začelo razvijat pred 10000 leti, moderna znanost 100 let. a to vesolje pa je nastalo nekako pred 6 miljardami leti. malce nesorazmerno, da bi trdili, da smo sami v vesolju, če mene uprašaš...   To je ena izmed stvari v katere je treba verjeti tudi brez dokazov. ",
    "user": "Bellatrix"
  },
  {
    "message": "Možno je da smo sami, možno da nismo. Če že. Generacije drugih planetov se ne bodo srečale še lep čas. ",
    "user": "Pyr0Beast"
  },
  {
    "message": " Bellatrix je 5. apr 2011 ob 18:11 izjavil:To je ena izmed stvari v katere je treba verjeti tudi brez dokazov.  da, verjeti. ne pa verovati... ",
    "user": "gruntfürmich"
  }
]