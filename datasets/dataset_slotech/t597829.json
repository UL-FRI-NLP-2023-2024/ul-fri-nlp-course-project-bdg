[
  {
    "message": "Torej, stvar je taka. Pred časom ko se je barvalo stopnišče, so se dol vzela vsa tri stikala in od takrat naprej ne delujejo več tako kot bi morala. Vsa 3 bi morala ugasnit in prižgat luč na stopnišču, delujejo pa samo v določeni kombinaciji.  Menjalni stikali sta taki:   Torej, če je prvo stikalo (menjalno) v vezavi prižgano, obe ostali (križno in še eno menjalno) prižgeta in ugasneta luč - skratka delujeta tako kot morata. Če je to prvo stikalo ugasnjeno, ne glede v kakšnem položaju sta ostali, luč ne gori. Upam, da je to v kakšno pomoč.  Zanima me torej kje je najverjetneje problem? Sicer sem danes že poskušal nekaj, ampak me je tema pregnala in nisem uspel sprobat različnih kombinacij v križnem stikalu. Smatram, da je problem ravno tam. Kako morajo biti vezane žiče v obeh menjalnih stikalih? Tam kjer so puščice verjetno faza, na sredini ozemljitev, nula pa na drugem koncu? Ali kako drugače?  Vsaka pomoč bo dobrodošla in se že vnaprej zahvaljujem!  Lp ",
    "user": "Volta"
  },
  {
    "message": "Glej, da je faza v sredini. ",
    "user": "francek1"
  },
  {
    "message": "Verjetno je križno narobe zvezano. ",
    "user": "Aston_11"
  },
  {
    "message": "kaj ga učite krivo vero! Nula (N) in Ozemljitev nimata kaj iskati pri stikalih, sploh ne v križno menjalnih vezavah! To bi bil čisti kratek stik. Enostavno rečeno, poglej sliko na tem linku in ti bo vse jasno...   ",
    "user": "lupicdario"
  },
  {
    "message": "Tako kot ti je narisal @lupicdario. Na kontakt, kjer je narisana puščica priklopiš, na prvem izmeničnem stikalu fazo, na drugem stikalu pa vodnik, ki gre na svetilko. Ostala dva kontakta povežeš na križno stikalo. ",
    "user": "mirator"
  },
  {
    "message": "Sej je menda logično, da mora bit faza na sredini za križnega. Fora križnega je, da neglede na stanje, vedno prepušča fazo skozi, enkrat preko ene strani, drugič preko druge (kar v navezi z menjalnimi omogoča da kjerkoli vklopiš ali izklopiš npr luč). In da dosežeš to, mora bit faza na sredini, ki je potem stalno v \"stiku\" s samo tipko. Potem je samo stvar v katero stran je preklopljena tipka. Ker če tega ne dosežeš, bo v enem stanju šel tok čez, v drugem pa ne. Oz boš naredil kratki stik oz ti bo ven metalo FID, ker boš imel fazo vezano na zemljo. Čiste osnove elektrike, ki jih je pametno poznat pa magari če samo teoretično brez vsake prakse. Naprej se samo držiš barvne kode žic in preverjaš s fazentriferjem, da si pač ziher kje je faza. ",
    "user": "RejZoR"
  },
  {
    "message": "@RejZor Še enkrat poglej vezalno shemo, ki jo je prilepil @lupicdario in fotografijo izmeničnega stikala, ki jo je prilepil @Volta. Skupni kontakt je tisti, ki je označen s puščico in tako je potrebno zvezati. Če boš dal dovod (fazo) ali odvod (na svetilko) na srednji debeleši kontakt, se boš lepo rekreiral od stikala do stikala. ",
    "user": "mirator"
  },
  {
    "message": "Zgornja slika je sicer moja iz tele teme:  Menjalno stikalo Na spodnji kontakt, kjer sta puščici, moraš pripeljat fazo. To je fiksni kontakt, kot je že povedal @mirator.  Shema (vir:elektro PIRNAT) http://www.elektro-pirnat.si/index.php/... ",
    "user": "Duhec"
  },
  {
    "message": "Res je @Duhec! Sem si jo sposodil, ker nisem nikjer našel boljše in imamo sami identična menjalna stikala, tako da pardon   Na spodnji kontakt, kjer sta puščici, moraš pripeljat fazo. To je fiksni kontakt, kot je že povedal @mirator. - tako sem tudi zvezal. Hvala vsem za pomoč, ampak enih postov res ne razumem oz. se mi zdi da so malo off topic in ne tisto, po čemer sprašujem. Zahtevna vezja v teoriji me ne zanimajo, ker je v praksi popolnoma drugače.  Zanimalo me je točno tole, kar sta mi povedala mirator in Duhec, nekdo pa je že omenil da mora biti pri križnem faza na sredini. Tako da grem zdalje poskusit in upajmo na najboljše  ",
    "user": "Volta"
  },
  {
    "message": "Ok, stanje je tako. V križno stikalo so bili priklopljeni standardni faza, nula in ozemljitev. Dodatna 2 kabla pa sploh nista bila uporabljena (še ena faza in nula). Stvar sem poslikal in označil ter upam, da mi bo kdo znal povedat kaj gre kam. Sam po zdravi kmečki logiki menim, da bi morali bit obe dodatni faza in nula priklopljeni in je ravno tu problem zakaj stikalo ne deluje tako kot bi moralo.  P.S. Tista shema od @lupicdario mi je jasna, ampak brez nekih predhodnih izkušenj s križnimi in menjalnimi stikali, je to kr problem spravit v prakso. Naslednjič bo že lažje :)    Križno stikalo ",
    "user": "Volta"
  },
  {
    "message": " Volta je 28. jan 2014 ob 14:54 izjavil:Zahtevna vezja v teoriji me ne zanimajo, ker je v praksi popolnoma drugače Nedelujoče.   Volta je 28. jan 2014 ob 15:27 izjavil:P.S. Tista shema od @lupicdario mi je jasna, ampak...   Volta je 28. jan 2014 ob 15:27 izjavil:Ok, stanje je tako. V križno stikalo so bili priklopljeni standardni faza, nula in ozemljitev.  Bojim, da ti ni nič jasno. Kako si prišel do N in PE vodnika? Očitno barve vodnikov niso čisto po PS-u.   Volta je 28. jan 2014 ob 15:27 izjavil:Stvar sem poslikal in označil ter upam, da mi bo kdo znal povedat kaj gre kam. S takšno sliko si tudi vedeževalka ne more veliko pomagati.  Mislim, da bo bolje, če stikala zveže nekdo, ki ve kaj dela.  Res bo malo dražje, vendar še vedno ceneje, kot požar in pogreb. ",
    "user": "int47"
  },
  {
    "message": "Verjetno misli N in PE vodnika ker sta takšne barve. Pač v zid se je dal kabel 3 x 1.5 in so uporabljene vse 3 žice za stikalo, seveda ni pa nič od tega nula ali PE ",
    "user": "WaterBoy"
  },
  {
    "message": "Jaz sem mislil, da bistvo razumeš, samo zvezati ne znaš. Sedaj vidim da nič ne razumeš in tudi jaz ne razumem, zakaj ne daš kakšnemu električarju (prav gotovo koga poznaš) za eno pivo (lahko mu pa tudi plačaš uro dela - ne bo katastrofa), pa ti bo zvezal. Gre pa takole: Najprej uporabiš izmenično (oz. menjalno) stikalo in na kontakt označen s puščico povežeš fazo oz. vodnik, ki prihaja od varovalke. Ostaneta ti dva kontakta (debelejši in tisti enak onemu s puščico), ki jih vežeš na križno stikalo ponovno na kontakta, ki sta označena s puščico. Druga dva kontakta na križnem stikalu, vseeno ali tista ki sta močnejša ali tista, ki sta enaka označenim kontaktom s puščico, nikakor pa ne diagonalno, povežeš ali na naslednje križno stikalo, na kontakte s puščicama ali pa na drugo izmenično stikalo na kontakta, ki nista označena s puščico. Na kontakt označen s puščico na drugem izmeničnem stikalu pa priključiš vodnik, ki prihaja od svetilke. Nulo in zaščitni vodnik pelješ direktno na svetilko, nikakor pa ne v stikala (bo pokalo!!!). Saj se ne bi toliko trudil s pojasnjevanjem, ampak tudi jaz sem bil nekoč mlad in neuk. ",
    "user": "mirator"
  },
  {
    "message": "Glej int47, tako bom rekel. Nikoli nisem rekel, da se spoznam na zahtevna vezja, zato pa sem prosil za pomoč. Poznam osnove elektrike in znam porihtat osnovne zadeve, vendar se pri tako zahtevnih vezjih izgubim, ker jih še nisem nikoli delal. S takim odnosom se lahko mirno rečeno spokaš iz te teme, ker se zaradi takih kot si ti ljudje ne upajo stvari lotit sami in naučit česa novega, da niso vedno odvisni od drugih. Glede \"požara in pogreba\" pa se ni za bat, ker 1. za to obstajajo varovalke ki se jih izklopi in t.i. fazntreferji in 2. v skrajni sili Fid.  Sicer sem najprej dejansko mislil nulo in ozemljitev (kaj pa nek človek, ki se ni nikoli resno ukvarjal z elektriko ve), ampak sem kasneje ko sem malo poštudiral tisto vezje in prebral še nekajkrat skozi vaše poste spoznal, da nula in ozemljitev nimata nobene veze s to vezavo. Tako da govorim o barvah žic, kot je že rekel WaterBoy. Se mi je pa že od začetka zdelo čudno, kako da iz 1. menjalnega stikala ne gresta naprej 2 žici kot kaže shema, ampak samo 1 (\"nula\"). Tu mi je kapnilo, da mora tista 2. žica bit navadni vodnik in ne ozemljitev in mislim da zdaj dejansko razumem vezje ter upam da bo šlo tudi v praksi.  Hvala vsem za pomoč in trud! Če se @int47-jeva napoved ne uresniči, potem vam jutri popoldne odpišem in sporočim ali mi je uspelo :) ",
    "user": "Volta"
  },
  {
    "message": "Samo eno oz. 2 vprašanji še.   mirator je 28. jan 2014 ob 17:17 izjavil:Ostaneta ti dva kontakta (debelejši in tisti enak onemu s puščico), ki jih vežeš na križno stikalo ponovno na kontakta, ki sta označena s puščico.    Na križnem stikalu ni nikjer označeno, kam se morajo vodniki vezat (ni nobenih puščic ali česa podobnega). Kakšen nasvet oz. se kdo spozna na to dotično križno stikalo ki ga imam?  In 2. Zakaj je pri križnem stikalu 5 vodnikov namesto štirih? ",
    "user": "Volta"
  },
  {
    "message": "Vežeš na zgornja dva (prvo menjalno stikalo) in spodnja dva kontakta (drugo menjalno). Srednja dva pustiš pri miru. ",
    "user": "AmokRun"
  },
  {
    "message": "Mogoče tole kaj pomaga da se naučiš kaj več. Narisane sheme za najbolj pogoste inštalacije stikal:  http://lpa.feri.uni-mb.si/Pedagosko_del... ",
    "user": "WaterBoy"
  },
  {
    "message": "Če misliš, da bo ponoči nekdo od forumašev na skrivaj prišel k tebi in potihem naredil diagnostiko, ter ti nato nslednji dan na forumu napisal: \"Priključi zgornjo levo žica na...\"; se motiš.    Volta je 28. jan 2014 ob 17:32 izjavil:S takim odnosom se lahko mirno rečeno spokaš iz te teme, ker se zaradi takih kot si ti ljudje ne upajo stvari lotit sami in naučit česa novega, da niso vedno odvisni od drugih.   Ne vidim smisla se ukvarjati z nekom, ki pričakuje, da bo s kupom receptov v stilu \"rdeča žica gre na srednji vijak\", nekaj naredil, vendar ne ve kaj gleda in niti noče razumeti kaj dela. ",
    "user": "int47"
  },
  {
    "message": "Na tej sliki je malce bolje razvidno kako se vežejo kontakti pri križnem stikalu in kje so brike. http://www.google.si/imgres?sa=X&biw=11... Vendar, če ti stvar ni jasna in ne najdeš kateri je fazni vodnik in katere žice (raznobarvne) gredo naprej od menjalnega na križni ter zopet na menjalni in luč, potem je boljše, da prepustiš enemu štromarju, ki bo to naredil pravilno. ",
    "user": "Duhec"
  },
  {
    "message": "Volta: Prvo preveri s preiskusevalcem faze katera zica je pod fazo in si jo zapomni. Nato odklopi varovalko in ponovno preveri, ce ni slucajno zadeva pod napetostjo. Sedaj oznaci zico na kateri je bila faza.  Imas multimeter?  Vzemi. Nato glede na link od Duhca, poisci sivi par in modri par zic in jih posebej oznaci. Po vsej verjetnosti bodo bile zice od voltmetra prekratke in jo bos moral podaljsati.  Na koncu ti bo ostala ena neoznacena zica, ta bi morala biti nicla.  In sedaj glede na gornjo shemo povezes stikala.  V primeru, da nimas multimetra, lahko uporabis baterijo in zarnico, ter skupaj povezes. Ce zagori lucka... :) ",
    "user": "Opkow"
  },
  {
    "message": " Opkow je 28. jan 2014 ob 21:35 izjavil: V primeru, da nimas multimetra, lahko uporabis baterijo in zarnico, ter skupaj povezes. Ce zagori lucka... :)  He he, preden to naredi naj se res prepriča katera je faza in jo izolira ter da začasno na stran, če ne bo kaj počilo ;) Potem naj označuje ostale kable. ",
    "user": "BlaY0"
  },
  {
    "message": "Obujam staro temo. Kolega je nabavil 2 križna stikala. Ker je založil račun jih ne more menjat za menjalni. Se jih da izkoristit kot menjalna stikala? ",
    "user": "Vanadium"
  },
  {
    "message": "Da ",
    "user": "cekr"
  },
  {
    "message": "Ok ql. Hvala ",
    "user": "Vanadium"
  },
  {
    "message": "Samo premeri naj se, kateri kontakti ustrezajo. ",
    "user": "cekr"
  },
  {
    "message": "Jaz imam eno vprašanje:  Obstajajo ene 3-4 različne možne vezave za križna in menjalna stikala. Najbolj enostavno si je zapomnit to ki jo je prilepil lupicdario:   lupicdario je 27. jan 2014 ob 19:22 izjavil:   Ali uporabljate kdaj druge vezave, ali to katero si je najlažje zapomniti? ",
    "user": "marjan_h"
  },
  {
    "message": "Torej noben več ne želi odgovarjati na moja vprašanja iz področja elektrike? ",
    "user": "marjan_h"
  },
  {
    "message": "Vezava je samo ena, ne vem, kaj bi še želel vedeti ?  Lahko pa uporabiš povsod tipke in dodaš impulzni rele.  Tvoja izbira ...  LP ",
    "user": "beni"
  },
  {
    "message": "No, končno je nekdo odgovoril.  Mislil sem na različne metode, npr. tako kot je v tem videoposnetku predstavljeno:    Tole velja za Evropo, ZDA ima drugačna stikala. ",
    "user": "marjan_h"
  },
  {
    "message": "Zgornji video kaže različne variacije glede na to, od kod prihaja \"živa\" faza. Običajno se uporablja prva metoda, ker jo je najlažje implementirati. ",
    "user": "ToniT"
  },
  {
    "message": "XOR ",
    "user": "dreta"
  },
  {
    "message": " marjan_h je 7. jul 2019 ob 11:25 izjavil:Jaz imam eno vprašanje:  Obstajajo ene 3-4 različne možne vezave za križna in menjalna stikala. Najbolj enostavno si je zapomnit to ki jo je prilepil lupicdario:  lupicdario je 27. jan 2014 ob 19:22 izjavil:   Ali uporabljate kdaj druge vezave, ali to katero si je najlažje zapomniti?  Lej, sploh ni važno, kašno vezavo izbereš, ker sta v bistvu samo dve. Pomembno je, da razumeš delovanje.  Izmenično (ali menjalno stikalo) ima tri kontakte. Eden izmed kontakov je označen ali puščico ali črko P ali pa kako drugače. Na označen kontakt prvega izmeničnega stikala pripelješ fazo od varovalke, na drugo izmenično stikalo pa na označeni kontakt, odvod na svetilko. V kolikor imaš samo dve izmenični stikali, potem ostala dva kontakta med stikali povežeš. Vseeno kako, kontakt 1 na prvem stikalu - isti kontakt 1 na drugem stikalu, ali kontakt na prvem stikalu 1 - kontakt 2 na drugem stikalu. Če pa imaš več lokacij prižiganj, potrebuješ križno stikalo. Križno stikalo ima 6 kontaktov (po tri po vetikali), kjer sta prav tako dva kontakta označena. Potem imaš pri križnem stikalu (odtod tudi ime) srednja kontakta povezana navzkriž z dvema kontaktoma v sosednjih linijah, dva kontakta pa sta prosta. Na označena kontakta povežeš prosta kontakta iz prvega izmeničnega stikala, na prosta kontakta križnega stikala pa prosta kontakta drugega izmenićnega stikala. To je sicer vsa umetnost. Vseeno pa moraš paziti, da ne povežeš n.pr. prosta kontakta prvega izmeničnega stikala na en označen kontakt križnega stikala in drugi prosti kontakt izmeničnega stikala na en od prostih kontaktov križnega stikala. Ker si pameten fant, verjamem da si razumel. ",
    "user": "mirator"
  },
  {
    "message": "Ok, hvala. Sedaj vem.  @mirator vesel sem da si uporabnik slo-techa.  Sedaj grem na standarde elektroinštalacij po YUS. Se je kaj spremenilo? ",
    "user": "marjan_h"
  },
  {
    "message": "mirator, ne želi več odgovarjati ali pa ni iz Jugoslavije? ",
    "user": "marjan_h"
  },
  {
    "message": "Ja, v Jugoslaviji me res ni več že kakšnih 30 let. Kar se standardov tiče niso bili YUS ampak JUS. V Sloveniji sedaj veljajo evropski standardi z oznako SIST EN, SIST HD ali SIST IEC, ki pa niso zastonj. Kupiti se jih da pri Slovenskem inštitutu za standardizacijo v Ljubljani.  JUS standardi so za svoje čase bili kar v redu, vsaj kar se elektrotehnike tiče, v novih standardih pa je kar veliko sprememb. Bojim se, da bo zate to trd oreh. Na googlu poišči Tehnično smernico TSG-N-002:2013 za električne inštalacije. V njej so navedeni vsi standardi, ki so veljali leta 2013 in veliko zanimivega branja. Potem pa je vsak standard, ki je tam naveden potrebno preveriti, če se ni spremenil. Spreminjajo pa se skoraj mesečno. Sicer pa, zakaj pa tebe standardi sploh zanimajo, če se z električnimi inštalacijami ne ukvarjaš profesionalno?  Postavi na tem forumu konkretno vprašanje in boš dobil veliko neverodostojnih, manj pa verodostojnih odgovorov. Tvoja naloga je potem, da iz plev izluščiš zrna. ",
    "user": "mirator"
  },
  {
    "message": "Če se ne ukvarjaš profesionalno z inštalacijami, je škoda časa za branje standardov.  Na tem linku imaš katalog kablov (sicer iz 2006 in bolj industrijska zadeva) in na začetku nekje barve izolacije.  http://www.microtronic.si/Portals/1/Mic... ",
    "user": "fikus_"
  },
  {
    "message": "To je informativno. Spremljam tudi nekatere youtube kanale iz področja elektrotehnike vendar je Slovenija in Jugoslavija specifičen trg.  Ja, mislil sem tudi na stikala za vklop in izklop porabnikov. Se je kaj spremenilo pri podometnih dozah in stikalih na naših tleh? Ker to res velja le tukaj, je razporeditev lukenj v dozi, način povezave kablov del standarda? ",
    "user": "marjan_h"
  },
  {
    "message": "Nič ni kaj specifičnega pri nas v primerjavi s tujino. ",
    "user": "starfotr"
  },
  {
    "message": "@stariata kako da ni? Vsaka tretja država ima drugačne standarde, čeprav če pogledamo kako deluje sama fizika (elektrika) ni nič drugače. ",
    "user": "marjan_h"
  },
  {
    "message": "A si kdaj slišal za mednarodne standarde?  Seveda je po celi EU več ali manj podobno, nekih bistvenih odatopanj ni. Podobno je po celi US, kjer imajo svoje standarde ipd. ",
    "user": "starfotr"
  }
]