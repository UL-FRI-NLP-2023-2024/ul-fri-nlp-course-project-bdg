[
  {
    "message": "Iščem varčen, a učinkovit sušilni stroj s TČ.  Starši imajo enega starega Boscha, ki ga že nekaj let \"servisiram\" sam. Običajno se na 2 leti sproži neko toplotno varnostno stikalo, ker se naberejo mucke na tipalu, zatem ga očistim, vrnem v on pozicijo in to je to. Samo zoprno, ker moram stroj precej razstaviti, da pridem do njega. Mimogrede, stroj dela že pribl. 9 let in serviser bi prvič, ko se nam je to zgodilo, želel zaračunati nekih 200 EUR (kdo vem, kaj bi vse zamenjal po nepotrebnem, če nas ne bi samo nategnil na suho).  Zase zdaj gledam, da bi vzel kaj cenejšega. Recimo Beko, ker ima 5 let garancije.  Našel sem recimo tale dva:  http://www.beko-si.com/PRALNI-IN-SUSILN...  in  http://www.beko-si.com/PRALNI-IN-SUSILN...  Prvi je učinkovitejši, manj energije porabi in tudi manj časa za cikel sušenja, ima enako št. programov, nima okna (stekla na vratcih) ter je cenejši od drugega za 50 EUR, kar mi ne gre v račun. V čem je keč?  Nekateri sicer pišejo za prvega (tretji kar za vse TČ na splošno), da ne posušijo do konca in, da je potrebno za vse perilo izbirati programe za kavbojke, oz. podaljševati sušenje. Ali to drži?  Kaj predlagate? Kakšne so vaše izkušnje? Hvala za odgovore, mnenja in predloge! ",
    "user": "matijadmin"
  },
  {
    "message": "Mene tud to zanima, so hibridi že tako dobri, da ni treba posebej sušilca kupiti? ",
    "user": "Scaramouche"
  },
  {
    "message": "Ne vem če bo hibrid kdaj uspešno nadomestil dve enoti. ",
    "user": "Magic1"
  },
  {
    "message": "Nočem hibrida in ne sprašujem po njem. Če imaš prostor, je neumnost kupiti slednjega. Velika neumnost. ",
    "user": "matijadmin"
  },
  {
    "message": " matijadmin je 24. okt 2016 ob 22:05 izjavil:Nočem hibrida in ne sprašujem po njem. Če imaš prostor, je neumnost kupiti slednjega. Velika neumnost.   glih to je problem imam majhno kopalnico, ni kam dat dve kište! ",
    "user": "Scaramouche"
  },
  {
    "message": "Imamo najcenejšega Bekota z toplotno črpalko, bil pred 3mi leti v akciji :D Do sedaj deluje brezhibno, cev imam spelano v odtok, tako da tudi prazniti ni potrebno. Vse kar je treba je očistiti filter. Posuši senzorsko vse v redu razen puhastih povštrov ampak to itak noben ne. Cunje iz sušilca pa itak nikoli ne smejo biti čisto suhe, vedno vsaj malo vlažne za lažje zlaganje.  LP ",
    "user": "Tribal"
  },
  {
    "message": "Avto pelješ na servis vsako leto ne glede na to, v kakšnem stanju je, zakaj tudi muck ne čistiš enkrat letno pa ti varovalka ne bo izpadla in stroja ne bo potrebno razstavljati?  Kombinirani pralno-sušilni stroj povsem zadovoljivo opravlja svojo delo (ga imam sam v vseh dosedanjih pralnih strojih že tam 30 let). Sprijazniti se moraš le z dvema stvarema:  1. sušiš lahko manjšo količino perila kot jo lahko pereš (npr. stroj 7kg, sušiš 5 kg)- če ne nabunkaš stroja na polno to ni noben problem 2. sušenje traja dlje časa kot pri ločenem (če uporabljaš časovni zamik- nočno elektriko to ni noben problem) 3. večja poraba vode  Imaš pa nekaj prednosti: 1. prostor (namesto sušilnika lahko postaviš kakšen element, saj je prostora v kopalnici/pralnici vedno premalo) 2. cena (običajno je kombiniran cenejši od dveh strojev) 3. prezračevanje (kombinirani dela z vodo in ne nastaja para, katero moraš nekako odvesti) 4. ni potrebno prelagati perila (ob pranju pritisneš dva gumba in čez 2..3 ure vzameš ven suho perilo)  Tako, da se o neumnosti lahko debatira. ",
    "user": "telexdell"
  },
  {
    "message": " telexdell je 25. okt 2016 ob 07:41 izjavil:Avto pelješ na servis vsako leto ne glede na to, v kakšnem stanju je, zakaj tudi muck ne čistiš enkrat letno pa ti varovalka ne bo izpadla in stroja ne bo potrebno razstavljati?  Kombinirani pralno-sušilni stroj povsem zadovoljivo opravlja svojo delo (ga imam sam v vseh dosedanjih pralnih strojih že tam 30 let). Sprijazniti se moraš le z dvema stvarema:  1. sušiš lahko manjšo količino perila kot jo lahko pereš (npr. stroj 7kg, sušiš 5 kg)- če ne nabunkaš stroja na polno to ni noben problem 2. sušenje traja dlje časa kot pri ločenem (če uporabljaš časovni zamik- nočno elektriko to ni noben problem) 3. večja poraba vode  Imaš pa nekaj prednosti: 1. prostor (namesto sušilnika lahko postaviš kakšen element, saj je prostora v kopalnici/pralnici vedno premalo) 2. cena (običajno je kombiniran cenejši od dveh strojev) 3. prezračevanje (kombinirani dela z vodo in ne nastaja para, katero moraš nekako odvesti) 4. ni potrebno prelagati perila (ob pranju pritisneš dva gumba in čez 2..3 ure vzameš ven suho perilo)  Tako, da se o neumnosti lahko debatira.   dober post, katerega pa imaš? ",
    "user": "Scaramouche"
  },
  {
    "message": "tudi mene zanima kateri sušilni stroj kupiti... je bila kar kriza sedaj, ko je bil dež in se perilo v stanovanju kar ni in ni hotelo posušiti. Še povečano vlago in zatohel vonj je bilo čutiti v zraku.  sam se tudi spogledujem z Bekom in Boschom...  ima kdo izkušnje z enim ali drugim?  beko: http://www.beko-si.com/PRALNI-IN-SUSILN...  Pri boschu me mika samočistilni filter.  Izkušenj s sušilnimi stroji nimam , saj ga do sedaj nismo imeli. ",
    "user": "Robi_slo"
  },
  {
    "message": "Beko in 5 let garancije je zmaga. Pa še cenovno je boljši ",
    "user": "Tribal"
  },
  {
    "message": " Robi_slo je 25. okt 2016 ob 22:42 izjavil:tudi mene zanima kateri sušilni stroj kupiti... je bila kar kriza sedaj, ko je bil dež in se perilo v stanovanju kar ni in ni hotelo posušiti. Še povečano vlago in zatohel vonj je bilo čutiti v zraku.  sam se tudi spogledujem z Bekom in Boschom...  ima kdo izkušnje z enim ali drugim?  beko: http://www.beko-si.com/PRALNI-IN-SUSILN...  Pri boschu me mika samočistilni filter.  Izkušenj s sušilnimi stroji nimam , saj ga do sedaj nismo imeli.    Bosh je imel probleme par let nazaj z sistemom čiščenja filtrov. Uporabljal je lasten kondenz, problem pa je bil ker so se cevi mašile zaradi muck. Serviser na +/- 2 leti. Ne vem pa če so novi modeli izboljšani. ",
    "user": "lonz"
  },
  {
    "message": " Robi_slo je 25. okt 2016 ob 22:42 izjavil: ima kdo izkušnje z enim ali drugim?  beko: http://www.beko-si.com/PRALNI-IN-SUSILN...    Pred pol leta kupil zgornjega Bekota. zelo zadovoljen. Glasen je le pri vklopu črpalke ki prazni vodo. Ni moteče. Je pa opazno. pred tem sva imela v prejšnem stanovanju 3 leta starega Bosch-a . Ni razlik.   Včasih perilo pride ven tudi malo vlažno. To se je dogajalo pri obeh. Prvi filter je potrebno prazniti ob vsakem sušenju (ti vzame pol minute) Spodnji filter pa jaz čistim po vsakem vikendu (ponavadi samo takrat peremo). Vzamem sesalec in posesam filter in tudi uparjalnik. (Ob rednem sesanju vzame to minutko.) ",
    "user": "Matej_K"
  },
  {
    "message": "Najprej hvala za vsa mnenja.   Ne, naš sušilec od Boscha je imel redno čiščene filtre, pa se je tipalo vseeno toliko zamuckalo, da se je po 2. letih pregrelo. Ampak sem ga očistil in to je bilo to. Edino razstaviti sem moral stroj.  Verjetno bom vzel Bekota ali Gorenje, zaradi priporočili, 5-letne garancije in dostopne učinkovitosti/varčnosti. ",
    "user": "matijadmin"
  },
  {
    "message": "sem se že skoraj odločil za bosch-a, ki ga ima sedaj harvey norman v akciji, ... na pogled kvalitetno narejen, tipke, vrata, vse štima,... malo se mi zatakne pri samo 2 letih garancije in cca 100 eur višji ceni od Beka. Je pa kot berem prednost tale samočistilni filter, po drugi strani pa slabost :)  Zdaj sem pa v dilemi ali ne raje vzeti Beka.  MatejK, potem ste zadovoljni z nakupom? je kakšna hiba, ki bi jo izpostavil ali kaj pogrešaš?   MatijaAdmin,... gorenje so mi v povečini vseh trgovinah odsvetovali. Sploh mene je motil način odpiranja vratc pri določenih modelih. ",
    "user": "Robi_slo"
  },
  {
    "message": "matija: poglej, kaj dobiš pri Gorenje. Včasih je bil Beko ful cenovno ugodnejši, zdaj je razlika minimalna (če sploh, ali celo v prid Gorenja), s tem da je kvaliteta neprimerljivo boljša pri Gorenju.  Npr. https://www.ga.si/aparati/susilni-stroj... ",
    "user": "darkolord"
  },
  {
    "message": "Gorenje ima 5 let garancije + dobro servisno mrežo. ",
    "user": "Floralys"
  },
  {
    "message": " Robi_slo je 26. okt 2016 ob 23:11 izjavil:sem se že skoraj odločil za bosch-a, ki ga ima sedaj harvey norman v akciji, ... na pogled kvalitetno narejen, tipke, vrata, vse štima,... malo se mi zatakne pri samo 2 letih garancije in cca 100 eur višji ceni od Beka. Je pa kot berem prednost tale samočistilni filter, po drugi strani pa slabost :)  Zdaj sem pa v dilemi ali ne raje vzeti Beka.  MatejK, potem ste zadovoljni z nakupom? je kakšna hiba, ki bi jo izpostavil ali kaj pogrešaš?   MatijaAdmin,... gorenje so mi v povečini vseh trgovinah odsvetovali. Sploh mene je motil način odpiranja vratc pri določenih modelih.   To da so ti v trgovini kaj odsvetovali je enako 0. Trgovina bo hvalila tisto kar ima največjo maržo. V Big Bangu ti bojo podturili Beko ker so glavni uvoznik... ",
    "user": "puginho"
  },
  {
    "message": " Robi_slo je 26. okt 2016 ob 23:11 izjavil: MatejK, potem ste zadovoljni z nakupom? je kakšna hiba, ki bi jo izpostavil ali kaj pogrešaš?   Sem zadovoljen ja. V kombinaciji z Beko pralnim strojem (isto 8kg) je super.  Je bil pa v zadnjem ZPS testu test sušilnih strojev Citiram končne besede. Celoten članek imaš v reviji/internetu. Miele so bli na vrhu, Bosch, beko izenačena...razen v ceni. In garanciji, kar pa meni veliko pomeni.  Rezultati tokrat prav očitno potrjujejo ljudsko reklo `več denarja, več muzike´. Kar pet najboljših modelov prihaja iz hiše Miele, ki ne sodi med nizkocenovne ponudnike. Proizvajalec opravičuje visoke cene tudi z dolgo življenjsko dobo, ki pa je na testiranju ne preverjamo. Zmagovalec je tudi najvarčnejši model na testu. Izbira med drugimi modeli je odvisna od dodatnih funkcij, ki smo jih pripravljeni doplačati.  Na srečo Bosch WTW 83460 in Beko DPY 8405 GXB2 v skupni oceni ne zaostajata veliko, cenovno pa sta precej ugodnejša. Ker sta dobila enako skupno oceno, si je cenejši Beko zaslužil tudi naše priznanje za najboljši stroj glede razmerja med ceno in kakovostjo.  Pa še glede samočistilnih filtrov  Modeli s toplotno črpalko imajo še poseben mikrofilter, ki ščiti izmenjevalnik toplote in je vstavljen globlje v pogonsko drobovje. Zaradi razmeroma nerodnega postopka čiščenja sta Bosch in Siemens razvila samočistilni mikrofilter, a izkušnje z njim na začetku niso bile samo dobre. Pri prvih modelih se je kar nekaj uporabnikov pritožilo, da se je črpalka po nekaj letih zamašila in pokvarila. Proizvajalec trdi, da so začetniške težave odpravili in tudi pri našem testiranju nismo opazili slabosti.  Modeli s toplotno črpalko imajo vgrajen še finejši mikrofilter, ki ščiti izmenjevalec toplote in črpalko pred drobnejšimi delci. Tudi ta filter čistimo redkeje, kar je odvisno od vrste perila, ki ga sušimo in sušilnih navad. Ker je pri teh strojih izmenjevalec vgrajen v notranjost stroja, je filter težje dostopen in tudi čiščenje ni tako enostavno.  Proizvajalci iščejo različne rešitve, kako čim bolj enostavno omogočiti čiščenje tega mikrofiltra. Skupina Bosch Siemens je že leta 2008 začela v stroje vgrajevati samočistilne filtre. Sistem deluje tako, da je kondenzirana voda med delovanjem uporabljena za izpiranje in skrbi za boljšo kondicijo filtra. Žal so se začeli potrošniki kmalu pritoževati: filtri so se kljub temu zamašili in pokvarili črpalko. Koncern BSH je zato pri vseh modelih po letu 2011 spremenil in izboljšal konstrukcijo samočistilnih filtrov. A pritožbe na račun samočistilnih filtrov tudi potem niso povsem ponehale. Nemška potrošniška organizacija Stiftung Warentest je zbirala podatke o številu pritožb in z njimi seznanila družbo BSH. Ta je težave zavrnila, češ da gre za `posamične primere´. Po njihovi evidenci se namreč število pritožb po spremembi konstrukcije celo zmanjšuje, čeprav prodajo več izdelkov.  Priznati je treba, da do zdaj na vseh testiranjih nismo opazili tovrstnih težav. Res je, da testiranja običajno ne trajajo dovolj dolgo - potrošnikom so se stroji namreč kvarili po dveh letih in več. Je pa nemška potrošniška organizacija prav zaradi pritiska članov pri treh vzorcih strojev s testa, izvedenega septembra 2015, opravila dodatni trajnostni preizkus. Na okvaro bi lahko vplivali tudi ostanki pralnih praškov in mehčal, zato so v njih sušili debelejše brisače, natopljene z različnimi kombinacijami čistil. Po enem letu in dodatnih 100 ciklih sušenja niso pri nobenem vzorcu opazili težav s filtrom. ",
    "user": "Matej_K"
  },
  {
    "message": " puginho je 27. okt 2016 ob 07:41 izjavil:Robi_slo je 26. okt 2016 ob 23:11 izjavil:sem se že skoraj odločil za bosch-a, ki ga ima sedaj harvey norman v akciji, ... na pogled kvalitetno narejen, tipke, vrata, vse štima,... malo se mi zatakne pri samo 2 letih garancije in cca 100 eur višji ceni od Beka. Je pa kot berem prednost tale samočistilni filter, po drugi strani pa slabost :)  Zdaj sem pa v dilemi ali ne raje vzeti Beka.  MatejK, potem ste zadovoljni z nakupom? je kakšna hiba, ki bi jo izpostavil ali kaj pogrešaš?   MatijaAdmin,... gorenje so mi v povečini vseh trgovinah odsvetovali. Sploh mene je motil način odpiranja vratc pri določenih modelih.   To da so ti v trgovini kaj odsvetovali je enako 0. Trgovina bo hvalila tisto kar ima največjo maržo. V Big Bangu ti bojo podturili Beko ker so glavni uvoznik...   V Bigbangu mi je odsvetovala Gorenje in mi ponujala Boscha, ki je žal za najin žep predrag. Kot drugo je ponujala nizkocenovni Indesit :) - mislim, da ni imela volje se ukvarjati z nama  V Harveyu tudi ni bila navdušena nad Gorenjem,.. je zopet Bosch prevladal.  V GA .... Candy   Samih Bekov imajo bolj malo razstavljenih po trgovinah. - pišem za dolenjski konec ",
    "user": "Robi_slo"
  },
  {
    "message": "Vse je relativno, vsa bela tehnika ti bo brez problema delovala vsaj 2-3 leta razen redkih izjem. Če ti potem slučajno crkne ne greš v trgovino uveljavljat napake ampak kličeš servis, tako da trgovci nimajo pojma kaj se z aparatom dogaja v nadaljih letih in ti potem prodajajo buče po principu baba čula baba rekla.   Bosch je sicer dobra firma ampak me je po petih letih začel zajebavat 5 let star sušilni stroj, ker je imel en skriti filter, ki se je mašil in je potem nonstop javljalo da je kondenzirna posoda polna. V navodilih ni blo nič napisano o tem filtru, bil sem že pred zamenjavo stroja pa grem pol gledat malo na google pa najdem nekaj primerov, en pa je lepo slikal zadevo. Od takrat dvakrat na leto sčitim pa lavfa normalno. ",
    "user": "puginho"
  },
  {
    "message": " darkolord je 26. okt 2016 ob 23:27 izjavil:matija: poglej, kaj dobiš pri Gorenje. Včasih je bil Beko ful cenovno ugodnejši, zdaj je razlika minimalna (če sploh, ali celo v prid Gorenja), s tem da je kvaliteta neprimerljivo boljša pri Gorenju.  Npr. https://www.ga.si/aparati/susilni-stroj...  Sem našel za iste pare vsaj dva modela od Gorenja že prej, ki sta po karakteristikah boljša. Garancija pa je ista, 5 let. Nisem odločen. ",
    "user": "matijadmin"
  },
  {
    "message": "Sem vzel tega: http://www.gorenje.si/izdelki/veliki-go...  Je zelo učinkovit, poleg obojestranskega vrtenja bobna ima še ionizator za mehčanje perila in cev za samodejno praznjenje kondenza. Pa 5 let garancije, seveda. Vsi imetniki ga ne morejo prehvalit. Kaj več bom lahko napisal drugi teden, ko ga priklopim. Aja, plačal sem 500. In za razliko od primerljivega Bega v prvem ciklu dokonca posuši perilo. ",
    "user": "matijadmin"
  },
  {
    "message": "Če primerjamo Beko DPS7405GB5 in Gorenje D7665N  Gorenje je pri sušenju hitrejši 155min vs 174min Sicer ne najdem podatka o porabi energije na cikel.. pri gorenju je samo letna 199kWh , Beko ima letno 209kWh, če gre pri vseh za enako št. ciklov, pač Gorenje porabi manj. Bom tudi jaz moral kupit nekaj v kratkem, zato me dodatne informacije zanimajo. ",
    "user": "krho"
  },
  {
    "message": " matijadmin je 5. nov 2016 ob 13:36 izjavil:Sem vzel tega: http://www.gorenje.si/izdelki/veliki-go...  Je zelo učinkovit, poleg obojestranskega vrtenja bobna ima še ionizator za mehčanje perila in cev za samodejno praznjenje kondenza. Pa 5 let garancije, seveda. Vsi imetniki ga ne morejo prehvalit. Kaj več bom lahko napisal drugi teden, ko ga priklopim. Aja, plačal sem 500. In za razliko od primerljivega Bega v prvem ciklu dokonca posuši perilo.  Takega uporabljamo že par let. Suši večinoma dobro, včasih zna falit in ne posuši do mere katero sem nastavil. Sam imaš easy nastavitev za 30 ali 60 dodatnih minut sušenja. Serviserja sem imel dvakrat, enkrat niso vrata dobro tesnila, v drugo je pa kabel senzorja vlažnosti v stroju drajsal po bobnu. Ko je pobral iz kabla izolacijo, je stroj delal dokler ga nisi ugasnil. Dve malenkosti, ki pa bi te takoj stali vsaj 50€ brez garancije. ",
    "user": "Magic1"
  },
  {
    "message": " krho je 5. nov 2016 ob 14:40 izjavil:Če primerjamo Beko DPS7405GB5 in Gorenje D7665N  Gorenje je pri sušenju hitrejši 155min vs 174min Sicer ne najdem podatka o porabi energije na cikel.. pri gorenju je samo letna 199kWh , Beko ima letno 209kWh, če gre pri vseh za enako št. ciklov, pač Gorenje porabi manj. Bom tudi jaz moral kupit nekaj v kratkem, zato me dodatne informacije zanimajo.  pri Bekovih je pogosto 1 cikel (ustreznega programa glede na perilo) premalo. Ali moraš dati za gostejše tkanje (npr. jeans) ali pa zagnati še en cikel (sicer se tako ali tako prej konča, ker ima tipalo za vlažnost). Ampak porabi tak način uporabe definitivno več kot po specifikaciji. Morda so tudi zato star model, ki gre letos iz uporabe, nadomestili z novim, a po speficikacijah malenkost manj varčnim.  Jaz sem izbral tega Gorenjevega, ker ga dobim precej ugodno in, ker ima bistveno več funkcij, je za nianso bolje izdelan in predvsem, ker ga uporabniki hvalijo (1 cikel, pa je suho). Učinkovit pa je tudi za nianso bolj.  Magic1 je 5. nov 2016 ob 15:01 izjavil:matijadmin je 5. nov 2016 ob 13:36 izjavil:Sem vzel tega: http://www.gorenje.si/izdelki/veliki-go...  Je zelo učinkovit, poleg obojestranskega vrtenja bobna ima še ionizator za mehčanje perila in cev za samodejno praznjenje kondenza. Pa 5 let garancije, seveda. Vsi imetniki ga ne morejo prehvalit. Kaj več bom lahko napisal drugi teden, ko ga priklopim. Aja, plačal sem 500. In za razliko od primerljivega Bega v prvem ciklu dokonca posuši perilo.  Takega uporabljamo že par let. Suši večinoma dobro, včasih zna falit in ne posuši do mere katero sem nastavil. Sam imaš easy nastavitev za 30 ali 60 dodatnih minut sušenja. Serviserja sem imel dvakrat, enkrat niso vrata dobro tesnila, v drugo je pa kabel senzorja vlažnosti v stroju drajsal po bobnu. Ko je pobral iz kabla izolacijo, je stroj delal dokler ga nisi ugasnil. Dve malenkosti, ki pa bi te takoj stali vsaj 50€ brez garancije.  Pri Boschevem se takele reči niso dogajale, ampak garancija je bila samo 1 leto (takrat) z možnostjo podaljšanja na dve. Pa filter je imel slab in se je pol obdalo tipalo varnostnega stikala in je metalo ven. Servicer bi mi prodal kar varnostno stikalo s tipalom novo ali celo en plato z vezjem. Za 300 EUR. Popravil sem sam. Pogledal najprej po kodi napake, malo premeril tipala, varovalke in nato hitro našel problem. Stikalo sem nazaj preklopil in s tipala očistil mucke. To se je zgodilo kljub rednemu čiščenju filtrov. Danes imajo baje boljše filtre vsi stroji. Gorenjevi so baje zelo okej. ",
    "user": "matijadmin"
  },
  {
    "message": "Po slabem tednu uporabe lahko rečem, da sem z D7665N zelo zadovoljen. Perilo pride res suho, običajno konča precej prej kot je predviden čas za celoten cikel, ker itak perem malenkost manj od maks. teže. Pa precej tišji je od maminega Boscha in Bekota od kolegice. ",
    "user": "matijadmin"
  },
  {
    "message": "Iščem pomoč ker se mi zdi, da je naš Gorenje d7564 čisto preglasen in da poleg tega vsi programi sušijo praktično enako, preveč in še predlogo. Kaj toplotna črpalka naj bi ropotala kot slabo nastavljen hladilnik? Sploh če je sorodni D7665N sorazmerno tih...  Glavni trik je, da razen napisanega nimam kaj prijaviti servisu, in kot sem ravnokar zvedel zaračunajo neupravičen obisk 40€, zato prej še vas sprašujem za mnenje. Stroj je star dobra 2 meseca, prejšnji, prav tako Gorenje vendar brez toplotne črpalke, se mi je zdel tišji, oziroma zdaj povečuje glasnost brnenje toplotne črpalke. ",
    "user": "Aar2rk"
  },
  {
    "message": "65dB ni nekaj tihega. Naš D7665N ni ravno tih, sam zgleda da so ostali še glasnejši.  Ja, TČ je v bistvu močnejši kompresor, kot v hladilnikih.  Edino kar lahko uveljavljaš, je napaka zaradi sušenja. Če nastaviš da pusti vlažno, nima kaj posušit vedno v nulo. ",
    "user": "Magic1"
  },
  {
    "message": "Ja, tudi mislim, da je vse ok s tvojim strojem. Daj si en spl meter sposodi ali app na telefon naloži (za približen rezultat bo ok) in če bores krepko čez 65, jih pokliči. Drugi s TČ so res precej glasnejši, tako da je to ok.   Mimogrede, moj pralni Bosch je imel težave z vpetji fedrov, tam so namesto debelega kovinskega očesa in masti dali samo neko drseco plastiko, ki se obrabi in dobi narebreno površino. To potem, ko se kljuka od fedra premika, ropoče. Mi je serviser pokazal in namazal z mastjo, Bosch ima vsaj na obali full prijazen in korekten servis. Kapo dol. ",
    "user": "matijadmin"
  },
  {
    "message": "Hvala za komentarje. Nisem pričakoval tihega stroja, samo presenečen sem nad glasnostjo toplotne črpalke. Samo delovanje ostalega (vrtenje) je približno enako kot pri prejšnjem, vendar vse skupaj preglasi brnenje toplotne črpalke. Bom dejansko izmeril decibele z appom in še točneje poštopal delovanje programov. Kot sem do sedaj videl, ima prav značilna mesta, ko se ura ne premakne. 18 ali 13 minut, in 3 ali 1 minuta znajo trajat tudi skoraj pol ure. Nisem pa še štopal, ampak bom očitno moral, za dobre argumente za servis. ",
    "user": "Aar2rk"
  },
  {
    "message": "Moj Gorenje v veliki večini primerov posuši biiistveno hitreje od predvidenega (ker tudi dajem nekoliko manj noter). Pričakovano, nič posebnega. Glasen je, a tisti od Boscha brez TČ, mamin star je še veliko bolj. Perilo pa je tudi mehkejše, ko pride ven, od tistega iz drugih znamk. ",
    "user": "matijadmin"
  },
  {
    "message": "A je kakšen poseben razlog da mora bit sušilec TČ? Ker roko na srce za 200 do 300 ali celo več EUR razlike imaš za 10 let elektrike za navadnega. Pa itak ga dandanes na 5 let zamenjaš ker se ti točno po petih letih in enemu dnevu pokvari. Razen če si heavy user in sušiš vsak dan za 3 5-članske družine. ",
    "user": "BlaY0"
  },
  {
    "message": " BlaY0 je 25. nov 2016 ob 22:15 izjavil:A je kakšen poseben razlog da mora bit sušilec TČ? Ker roko na srce za 200 do 300 ali celo več EUR razlike imaš za 10 let elektrike za navadnega. Pa itak ga dandanes na 5 let zamenjaš ker se ti točno po petih letih in enemu dnevu pokvari. Razen če si heavy user in sušiš vsak dan za 3 5-članske družine.   Sušilni stroj s toplotno črpalko danes lahko dobiš že za tam 400 € in razlike v porabi so kar veliki. Značilnost za takšne stroje je tudi ta, da imajo več programov, bolje posušijo perilo in kar je nekaterim najbolj važno pri nakupu tega stroja je, da oddajajo bistveno manj vlage v prostor, kot tisti brez toplotne črpalke. ",
    "user": "Drevesce"
  },
  {
    "message": "Točno tako, mene je poleg dobro posušenega perila pritegnilo prav to, da ne vlaži prostora. Lanska zima je bila na Obali katastrofa glede vlage, ko sem bil v službi, sem moral klimo nabijati na razvlaževanje in potem greti stanovanje ... Zunaj se ni sušilo nič, doma še manj brez razvlaževanjan in zunanje stene sem moral dobro zaščititi pred plesnijo. Zdaj sem miren, tu pa tam preluftam in to je to. Če bil imel navadnega, res ne bi bilo isto kot če bi sušil v prostoru, ampak je s tem res full bolje (kot pri mami, ki ima navadnega). ",
    "user": "matijadmin"
  },
  {
    "message": "Prednost sušilca s TČ je tudi sušenje pri nižji temperaturi. Prednost tega je, da je manj temperaturno stresno za perilo. Meni se še nobena stvar ni obarvala ali skrčila v mojem stroju in dam not res vse. Slabost tega pa je, da dlje suši. ",
    "user": "Magic1"
  },
  {
    "message": "Klasicni pralni stroj z mocno centrifugo cisto vredu posusi oblacila. Potrebuje minimalno zracenja da se posusi do konca. ",
    "user": "IL_DIAVOLO"
  },
  {
    "message": " IL_DIAVOLO je 26. nov 2016 ob 09:42 izjavil:Klasicni pralni stroj z mocno centrifugo cisto vredu posusi oblacila. Potrebuje minimalno zracenja da se posusi do konca.  Bedarija. In v vlažnem prostoru potrbuje kar dolgo. Morda to pogojno lahko sprejmem za neke materiale, ki se tudi sicer hitro sušijo, sicer pa ne. ",
    "user": "matijadmin"
  },
  {
    "message": " Drevesce je 26. nov 2016 ob 01:40 izjavil: Sušilni stroj s toplotno črpalko danes lahko dobiš že za tam 400 € in razlike v porabi so kar veliki. Značilnost za takšne stroje je tudi ta, da imajo več programov, bolje posušijo perilo in kar je nekaterim najbolj važno pri nakupu tega stroja je, da oddajajo bistveno manj vlage v prostor, kot tisti brez toplotne črpalke.  Saj, takega brez TČ pa dobiš za 250 €. Razlika je torej še vedno 150 €. Poraba je brez TČ 2x večja ampak elektrika je zaenkrat še poceni in se ti to na mesečnem računu pozna za par evrov. Če računaš, da ti ni treba ravno celo leto sušiti v sušilcu (recimo da sušiš 8 mesecev), se potem na koncu izkaže, da boš teh 150 € prinesel notri najhitreje v 6ih letih. Ampak pokvaril se ti bo pa točno po 5ih in enem dnevu, tako da boš moral takrat že novega nabavit. OK, se strinjam z oddajanjem vlage v prostor kar je še najbolj bistveno. To, da imaš pa 176 programov pa ni nek argument, ker itak uporabljaš samo tri (tako kot na TV-ju).  Saj v končni fazi bodo vsi sušilci s TČ oziroma bo njihova cena padla na raven onih brez TČ, do takrat se pa po moje v večini primerov ne izplačajo.  matijadmin je 26. nov 2016 ob 11:02 izjavil:IL_DIAVOLO je 26. nov 2016 ob 09:42 izjavil:Klasicni pralni stroj z mocno centrifugo cisto vredu posusi oblacila. Potrebuje minimalno zracenja da se posusi do konca.  Bedarija. In v vlažnem prostoru potrbuje kar dolgo. Morda to pogojno lahko sprejmem za neke materiale, ki se tudi sicer hitro sušijo, sicer pa ne.  Jaz sem moral po enem letu sušenja v sušilcu zamenjati skoraj komplet garderobo. Še ta strošek prištej... ",
    "user": "BlaY0"
  },
  {
    "message": "Trenutno gledam Beko DS 7333 PA0 v avstriji je 60EUR cenejši. Ali obstaja varianta da bi ga šel v celovec kam iskat?  Beko ",
    "user": "gpanta"
  },
  {
    "message": "Cenejši kot kje?  Tukaj je za 430: https://www.ideo.si/susilni_stroji/susi... ",
    "user": "steev"
  },
  {
    "message": "Jaz nebi vzel take stvari v tujini za par deset evrov manj. Pri takih stvareh v petih letih ziher kdaj rabiš uveljavljat garancijo. V Avstriji in Nemčiji je garancija le leto ali dve, pa dvomim da lahko pokličeš lokalca, da ti pride popravit domov. ",
    "user": "Magic1"
  },
  {
    "message": "Jaz imam stroj Miele, zadovoljen in priporočam. ",
    "user": "Fizikalko"
  },
  {
    "message": "Po nekajmesečni uporabi sem Gorenjem nadvse zadovoljen. Miele, da se razume, je odličen stroj a NEvreden razlike v ceni. ",
    "user": "matijadmin"
  },
  {
    "message": "Sem vzel pred mesecem istega, kot @matijadmin (itak sem našel to temo) in ni kaj drugega kot priporočati. Pri nas, ko se to vrti, se vrti cel vikend. ",
    "user": "Aston_11"
  },
  {
    "message": " matijadmin je 31. dec 2016 ob 18:15 izjavil:Po nekajmesečni uporabi sem Gorenjem nadvse zadovoljen. Miele, da se razume, je odličen stroj a NEvreden razlike v ceni.   Morda. A kako veš, ga imaš? ",
    "user": "Fizikalko"
  },
  {
    "message": "ELIT iz hoferja tudi odlicno opravi svojo funkcijo. Tudi vedno prej zakljuci kot je napovedano. Edino se mi zdi da malce vec vibrira kot prejsnji klasicni kondenzacijski od gorenja. Ne segreva pa prostora seveda. Perilo suho za direktno zlaganje in pospravljanje. Ni potrebe po peglanju... ",
    "user": "Samson"
  },
  {
    "message": " Fizikalko je 1. jan 2017 ob 00:45 izjavil:matijadmin je 31. dec 2016 ob 18:15 izjavil:Po nekajmesečni uporabi sem Gorenjem nadvse zadovoljen. Miele, da se razume, je odličen stroj a NEvreden razlike v ceni.   Morda. A kako veš, ga imaš?  Štedilnik in pralni stroj. Odlična, a nista vredna razlike v ceni. Razen, če tripaš na blagovno znamko. ",
    "user": "matijadmin"
  },
  {
    "message": "Ima kdo kakšne izkušnje s sušilnimi stroji s parno funkcijo, ki bi naj olajšali likanje ali pa to sploh naj ne bi bilo več potrebno?  Npr. Tehnologija ActiveSteam. Sušilni stroji s tehnologijo ActiveSteam zmanjšajo nastanek gum z dodajanjem pare po sušenju oblačil. S tehnologijo ActiveSteam lahko enostavno osvežite oblačila in zmanjšate nastanek gub pri suhih oblačilih. Bosch WTW85530BY ",
    "user": "Cosmo"
  },
  {
    "message": "Sej to se dogaja že pri normalnem sušenju v sušilcu s TČ. Če vzameš cune ven ko konča v večini primerov sploh ne rabiš likat. Se mi zdi, da je ta funkcija bolj mišljena, da vržeš zmečkane suhe cune not, da ti jih malo \"spegla\". ",
    "user": "Magic1"
  },
  {
    "message": "Ima morda kdo ZPS test iz oktobra 2016, kjer je bil test sušilnih strojev? ",
    "user": "TRIROG"
  }
]