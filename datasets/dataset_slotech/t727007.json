[
  {
    "message": "Zdravo,  Služba me že nekaj časa ne veseli več, zato razmišljam o menjavi. In sicer me vleče v HPC, s katerim pa nimam še čisto nič izkušenj. Zakaj HPC: veseli me optimiziranje kode, matematika, analiziranje problema. In ker se uporablja pri raznih similacijah v znanosti, ki me tudi veseli.  1) Katera področja so perspektivna, in po možnosti dobro plačana?  Na netu omenjajo naslednje frameworke/jezike:  - Java Hadoop - beowulf clusterji, vključuje Linux - MPI - OpenMP  - Parallel Fortran  - R - Python - CUDA - OpenCL  .. pri čemer mi je samo za kakšno polovico kolikor toliko jasno za kaj gre.  Pred nekaj meseci sem bil na mini delavnici iz CUDA, ki je bila zanimiva. Ampak je realno stanje menda tako, da CUDA programiranja skoraj nihče ne rabi. Ali se problema lotijo drugače; firme ki pa uporabljajo CUDA, pa večinoma samo sestavljajo lego kocke --> že napisane knjižnice.  2) Morda HPC tudi ni najbolj optimalna smer, zato me zanima še, ali imate kakšne izkušnje s kariernim svetovanjem? Kjer poveš svoje prednosti, slabosti, želje; in ti svetujejo kaj bi bilo primernega zate.  Zaposlitvene agencije npr: Adecco, Mojedelo. Si vzamejo čas za pogovor okoli gornjih točk in imajo usposobljene svetovalce?  Hvala ",
    "user": "Arthur"
  },
  {
    "message": "Pozabi agencije. Pri nas se oglasi direkt v Gorici na Arcturju, boš še največ dosegel.  Sicer išči stranke, ki imajo problem, da jim je trenutna koda ali prepočasna na obstoječem hardveru ali premalo natančna in potrebujejo večjo ločljivost (karkoli že to je v kontekstu problema). Taki bodo znali prisluhniti predlogom za optimizacijo kode, kdo od njih bo tudi pripravljen kaj plačati za to. Dobro plačani so multidisciplinarni ljudje, ki v nulo obvladajo določeno znanstveno področje in znajo sestaviti tudi kak numerični model, ki dobro skalira na večjih gručah.  Če te zanima akademski pristop, si čez mejo v Trstu oglej mhpc.it. Nazadnje ko sem se pogovarjal tam, vsako leto prek 400 kandidatov, sprejmejo jih nekaj čez 20. ",
    "user": "pegasus"
  }
]