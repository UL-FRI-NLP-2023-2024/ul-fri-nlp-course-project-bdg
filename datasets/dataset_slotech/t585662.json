[
  {
    "message": "Pozdravljeni, Prosim za pomoč in predloge pri naslednji težavi: Imamo hišo in prizidek k naši hiši. Telemachov modem (120Mb/10Mb) je v hiši, na katerega je priključen nek star asusov router, s katerim po našem delu hiše ne vleče v skrajne kote (2 najbolj oddaljeni sobi levo in desno). Potreboval bi pomoč pri postavitvi brezžičnega/žičnega omrežja tako, da bi imel v vseh sobah toliko signala, da bi lahko tudi s telefonom brez težav brskal po spletu in uporabljal skype. Potem pa bi potreboval pokritost tudi za prizidek, v katerem so podnajemniki. Ali je za njih boljše dodati posebej router ali 2 routerja, in kako je potem s signalom. Če postavim naprimer 4-5 routerjev na to mrežo v AP mode, se potem linija zmanjša in če ja, za koliko? Ali je razlika če routerje med seboj povežem brezžično ali s kabli? Kako pa je z powerlini, kako delujejo? Torej vem da je dosti vprašanj, ampak bi prosil za pomoč. Rad bi torej da se mi linija ne zmanjša preveč, želim torej neko dobro hitrost interneta in pa brezžično pokritost v vseh prostorih. Najlepša hvala vnaprej! upam da bo kdo tako prijazen in si vzel čas da mi na kratko razloži kaj se najbolj splača naredit, dalje pa bom potem že probal sam.  Lp! ",
    "user": "ZeRo_X"
  },
  {
    "message": "Za wireless uporabi range extender-je http://www.linksys.com/en-eu/products/r... Linksys sem dal samo za primerjavo kaj naj iščeš, ki jih vtakneš samo v elektriko, brez konfiguriranja. Ampak vedi da je mreža preko kabla vseeno 100% bolj ziher.  Powerline pa laufa tudi ok, mam jih 4 v hiši(ker res nočem stemat in tudi wifi-ju ne zaupam 100%) in so 500 Mbps, samo vedi da take hitrosti ne boš nikoli dosegel(pri meni ni niti polovica) - spet je najboljsi UTP oz FTP če so daljse linije da ti ostane 1Gbps, ampak potem delujejo brez problemov.  Glede AP pa pazi da potem rabiš do vsakega routerja kabel, da ti bo wireless deloval.  Torej! Kaj? Težko ti predlagam....mogoče v tvojem delu range extenderje, do prizidka pa spelji kabel in daj AP in range extender ali dva APja, če je en premalo, ampak potem spet rabiš kabel do drugega APja.  Počakaj še na kak predlog drugega forumaša.....saj obstaja še ogromno možnosti, kjer pa če nisi vešč v tem poslu kar hitro dobiš glavobol ",
    "user": "Mravlek"
  },
  {
    "message": "Najprej hvala za odgovor!  Torej range extender bo isto omrežje samo ojačal in oddajal naprej, med tem ko pri AP če prav razumem moraš ustvariti \"novo\" omrežje in potem izbiraš in se povežeš na tistega ki ima boljši signal?  Še zmeraj pa ne vem, kako je z izgubo linije pri enem in drugem? Powerline je torej isti koncept kot range extender in isto omrežje samo ojača in oddaja? Kako pa pridejo do omrežja ti powerlini, ker sem videl da jih samo v obično vtičnico priklopiš? Da bi pa po celi hiši namestil ene 4-5 range extenderjev ne bi bilo ok? EDIT: aja, našel sem še anteno. Kaj pa če bi na vsako stran hiše dal eno anteno (naprimer: http://www.mimovrste.com/artikel/114046... bi bil močen signal ali ne? Ali je potrebno to anteno z mrežnim kablom v router povezat? ",
    "user": "ZeRo_X"
  },
  {
    "message": "Takšno anteno kar pozabi, ker je namenjena povezovanju med dvema oddaljenima točkama (jo natančno usmeriš, da lovi signal na kilometer in več).  Vse reševati zgolj z wireless se mi zdi ponesrečeno, ker potem nikoli ne boš nehal dodajati AP-je in extenderje, saj boš jutri hotel še signal na vrtu, v kleti, garaži, na wc,.....  Razmisli, kje lahko zadeve rešiš z UTP (tudi če je ta zo treba izvrtati kakšno luknjo). V osnovi, se potrudi čim več stvari priklopiti na UTP, tisto kar nikakor ne gre, pa potem probaš rešiti z wireless. Če boš razmišljal izključno samo o wireless in kako signal ojačevati še do zadnjega kotička hiše, ne boš dosegel idealnih rezultatov.  Kjer lahko potegneš en kabel, lahko na koncu kabla daš switch in nanj navesiš PC, tv,.... in po potrebi še kakšen AP, da se lahko povežeš tudi s telefonom in tablico. Glavno da imaš na vhodu v hišo spodoben router, na katerem se lahko igraš tudi z QOS, tako da ti ne bodo najemniki laufali torrente, ti pa ne boš mogel odpreti ene ušive spletne strani. Čim enkrat začneš štrikati z extenderji, se moraš zavedati, da nikoli ne bodo imeli idealnega signala, posledično bodo tudi histrosti, ki jih boš dosegal na tej povezavi bistveno izpod tega, kar ti priključek pri providerju omogoča.  Drugače pa ti bo teško kdo kaj konkretnega svetoval, ker ne poznamo tlorisa tvoje hiše, pa tudi če si na kraju samem, se pogosto ne moreš ogniti eksperimentiranju. Wireless je lahko zelo muhast - enkrat ti nese do sosedov, drugič ti pa ne nese 2m daleč, ker je vmes kakšen železobetonski steber, ki ubije signal v nulo. Ker pa so wireless naprave zadnja leta postale cenene, vrtanje in štemanje pa je vsakomur zoprno, si vsi razbijajo glavo, kako bi vse rešili z wireless povezavami. Jaz imam vse računalnike doma povezane na UTP, imam pa v vsakem nadstropju še en AP, toliko, da je na voljo tudi povezljivost za mobitele in tablice. Za prvo silo mi signal vleče tudi na vrt. Z extenderji pa se mi ni za hecati, če imam na voljo kabel, da nanj priklopim AP. Na priključku od providerja imam 'router', na njemu 16-portni gigabitni switch in patch panel, potem pa še v posameznih prostorih, kjer rabim več priključkov, kakšen mali switch. ",
    "user": "SeMiNeSanja"
  },
  {
    "message": " SeMiNeSanja je 28. okt 2013 ob 21:04 izjavil:Takšno anteno kar pozabi, ker je namenjena povezovanju med dvema oddaljenima točkama (jo natančno usmeriš, da lovi signal na kilometer in več).  Vse reševati zgolj z wireless se mi zdi ponesrečeno, ker potem nikoli ne boš nehal dodajati AP-je in extenderje, saj boš jutri hotel še signal na vrtu, v kleti, garaži, na wc,.....  Razmisli, kje lahko zadeve rešiš z UTP (tudi če je ta zo treba izvrtati kakšno luknjo). V osnovi, se potrudi čim več stvari priklopiti na UTP, tisto kar nikakor ne gre, pa potem probaš rešiti z wireless. Če boš razmišljal izključno samo o wireless in kako signal ojačevati še do zadnjega kotička hiše, ne boš dosegel idealnih rezultatov.  Kjer lahko potegneš en kabel, lahko na koncu kabla daš switch in nanj navesiš PC, tv,.... in po potrebi še kakšen AP, da se lahko povežeš tudi s telefonom in tablico. Glavno da imaš na vhodu v hišo spodoben router, na katerem se lahko igraš tudi z QOS, tako da ti ne bodo najemniki laufali torrente, ti pa ne boš mogel odpreti ene ušive spletne strani. Čim enkrat začneš štrikati z extenderji, se moraš zavedati, da nikoli ne bodo imeli idealnega signala, posledično bodo tudi histrosti, ki jih boš dosegal na tej povezavi bistveno izpod tega, kar ti priključek pri providerju omogoča.  Drugače pa ti bo teško kdo kaj konkretnega svetoval, ker ne poznamo tlorisa tvoje hiše, pa tudi če si na kraju samem, se pogosto ne moreš ogniti eksperimentiranju. Wireless je lahko zelo muhast - enkrat ti nese do sosedov, drugič ti pa ne nese 2m daleč, ker je vmes kakšen železobetonski steber, ki ubije signal v nulo. Ker pa so wireless naprave zadnja leta postale cenene, vrtanje in štemanje pa je vsakomur zoprno, si vsi razbijajo glavo, kako bi vse rešili z wireless povezavami. Jaz imam vse računalnike doma povezane na UTP, imam pa v vsakem nadstropju še en AP, toliko, da je na voljo tudi povezljivost za mobitele in tablice. Za prvo silo mi signal vleče tudi na vrt. Z extenderji pa se mi ni za hecati, če imam na voljo kabel, da nanj priklopim AP. Na priključku od providerja imam 'router', na njemu 16-portni gigabitni switch in patch panel, potem pa še v posameznih prostorih, kjer rabim več priključkov, kakšen mali switch.  Res hvala za ta odgovor, vse si mi razlozil. :) edin problem je, da bo to prineslo dost vrtanja pa vlecenja kablov :/ Torej ce dam en dober router na modem, kot si rekel, in potem iz njega kable iz LAN portov navlecem po bajti, pa na vsak drugi konec teh kablov se en solidn router ali switch (po potrebi) bi moglo to vse skupaj super spilat. Sej je tudi najbolj logicno ce zdaj pogledam, tistih extenderjev in podobnega sranja bi blo v vsaki drugi sobi nametanega linija pa nikakva najbrz. A mi lahko samo se en router ki bi bil \"glavni\" prosim predlagas, pa kako je pol to, mas kaksno ala nadzorno plosco kjer spremljas promet na vsakem routerju al lako pol vidis kteri mulo ti vlece iz utorrenta in kako pol to spedinas? :) Se enkrat najlepsa hvala za odgovore!!  Lp! ",
    "user": "ZeRo_X"
  },
  {
    "message": "Za domačo rabo tisti malo zahtevnejši prisegajo na Mikrotik Routerboard naprave.  Manj zahtevnim pa tudi zadošča kakšen malo boljši routerček, na katerega potem nalagajo Tomato in podoben custom firmware.  Če se nebi rad 'hecal' z menjavanjem originalnega programa na routerju, potem bi ti prej priporočil kakšen Mikrotik. Odvisno kje ga boš postavil, imaš na voljo takšne z in brez wifi. Če se enkrat lotevaš, da bi zadeve pokablal, je najbolj pomembno, da dobro premisliš, kam boš postavil vozlišče. Od tega potem tudi zavisi, če ima smisel, da tam postaviš router z ali brez wifi-ja. Točka, kjer bo vozlišče ni nujno tam, kjer pride internet v hišo. Izbrati moraš neko mesto, od koder boš najlažje speljal kable do vseh prostorov, za katere si predvidel, da jih boš opremil s kablom. Glede na to, da imajo zidne vtičnice po dve mesti za priklop, se morda tudi splača razmisliti o tem, če nebi potegnil kar po dva kabla, ko že enkrat vrtaš in polagaš zadeve. Tako lahko v prostoru priključiš en računalnik in še morebitni AP, brez da bi rabil postavljati switch. Ravno tako ne rabiš napeljevati kablov v čisto vsak prostor. Dobro razmisli, kje resnično potrebuješ ZANESLJIVO in hitro povezavo, da ne bo na koncu hiša kot švicarski sir, gospodinja pa norela, ker bo povsod prah in svinjarija od vrtanja. Škoda, ker pri zidavi prizidka niste že razmišljali tudi o tem, da bi morda kdaj želeli imeti tudi kakšen kabel za mrežo. Napeljevanje po ceveh je bistveno elegantnejše, kot pa kasnejše improviziranje z nadometnimi kanalčki, pa tudi če vzameš tiste najmanjše.  Žal pri teh 'domačih' zadevah ne moreš pričakovati nekega cenralnega upravljanja za vse naprave - še profi rešitve ponavadi omogočajo centralno upravljanje zgolj naprav enega proizvajalca. Načeloma se da vsa zadeva tako postaviti, da kasneje dejansko upravljaš zgolj še Mikrotik-a in na njemu definiraš kdo sme koliko pasovne širine porabiti in komu daš prednost. AP-ji (ali kakšen routerček) pa postanejo zgolj še brezžične komunikacijske naprave in se z njimi ne rabiš posebej ukvarjati, ko so enkrat skonfigurirani. Na Mikrotiku postaviš DHCP za vse naprave, lahko jim preko DHCP dodeliš fiksne IP adrese, da boš vedno vedel katera naprava se skriva izza katere IP adrese in na osnovi tega potem tudi določiš, katere naslove boš posebej omejeval.  Konkretno v detajle ti za Mikrotik ne morem reči, kaj vse lahko vidiš, nastaviš in omejiš, ker je že kar nekaj časa, ko sem bežno preletel konfiguracijske možnosti RouterOS-a. Vsekakor so kar solidne za ceno, kolikor stane tak Mikrotik (nekateri proizvajalci za 5x višjo ceno ne nudijo kaj dosti več).  Takointako pa se ne rabiš lotiti 'kablaže' v enem koraku. Za začetek lahko identificiraš en prostor (npr. prizidek), kamor ga nima smisla srat z extenderjem in potegneš kabel zgolj do tja. Stari router preneseš na prizidek, na priključku pa postaviš Mikrotik-a. Tako tudi ne bo panike, če boš čez tri mesece ugotovil, da bi morda bilo bolj pametno vozlišče postaviti čisto kam drugam. Naslednji kabel potem potegneš, ko se spet pokaže dejanska potreba in ne kar na vrat na nos 'ker že glih polagamo kable'. Seveda je druga zgodba, če že takointako prenavljaš celo hišo. Takrat je dejansko pametno vzeti v roke štemarco, položiti cevi in zadeve lepo zagipsat. Ko enkrat imaš cevi notri v zidu, lahko kable kadarkoli kasneje še potegneš not in namontiraš vtičnice. ",
    "user": "SeMiNeSanja"
  },
  {
    "message": "Nisem vsega bral tako da je bilo mogoče o tem že kaj napisanega.  Powerline... zadeva je OK. Tistih 200 oziroma 500 Mbps je v bistvu switching throughput celotnega omrežja in ne pomeni, da ti bo na treh napravah na vsaki od njih ob istem času letelo 200 oziroma 500 Mbps. Je pa vseeno bolje uporabiti powerline kot pa flikati z WiFi range extenderji, pri slednjih se izgubi veliko več.  Kar bi jaz naredil, je sledeče... če ni možnosti polaganja UTP kabla, in če imaš modem recimo v kleti ali nekje na enem koncu bajte, priklopiš modem na powerline adapter, drugi powerline adapter pa priklopiš nekam na sredino bajte ter nanj priklopiš WiFi AP (obstajajo tudi takšni powerline adapterji, ki že imajo notri WiFi AP). Če imaš na nasprotnem koncu bajte kot je modem recimo še nek stacionarni računalnik, še tega priklopiš na powerline in si zmagal. Jasno pa to ni zdaj omrežje za prenašanje Blu-ray mkv-jev z enega konca na drugega je pa zadosti, da ti dela on-the-fly streaming vsaj dveh takšnih mkv-jev naenkrat. ",
    "user": "BlaY0"
  },
  {
    "message": "Kupiš router za 20 EUR, ga postaviš blizu con, kjer zdaj nimaš WiFija in na njem vklopiš WDS.  Nič lažjega ... ",
    "user": "Invictus"
  },
  {
    "message": "WDS ni ravno standar oziroma ima vsak WiFi čip vendor svojo varianto implementacije. Pri WDS-ju se glede na število naprav v njem hitrost prenosov do končnih uporabnikov ustrezno zmanjša.  Jaz sem imel WDS postavljen tam, kjer res ampak res ni bilo nobene druge variante. ",
    "user": "BlaY0"
  },
  {
    "message": " BlaY0 je 29. okt 2013 ob 09:25 izjavil:WDS ni ravno standar oziroma ima vsak WiFi čip vendor svojo varianto implementacije. Pri WDS-ju se glede na število naprav v njem hitrost prenosov do končnih uporabnikov ustrezno zmanjša.  Jaz sem imel WDS postavljen tam, kjer res ampak res ni bilo nobene druge variante.   Problem je da bi v tej hisi blo treba ce bi zelel dober signal v vsaki sobi, nastimat okoli 5-6 taksnih extenderjev, zato bi potem bila linija pri koncnem uporabniku porazna.. Plus tega so podnajemniki, in tako kot je ze nekdo omenil bi potem en z utorrentom zablokiral celotno linijo in bi vsi bentili. Ce bi tu slo le za dve nadstropji bi v eno lepo dal wds kot si rekel ali karkoli podobnega pa bi zadeva spilala.. Gledal sem tiste routere ki kih je predlagal \"SeMiNeSanja\" torej od firme mikrotik in me zanima ce bi bil ta ok ali predlagate kterega drugega: http://www.catena.si/gsm-wifi-lan/mikro...   Lp! ",
    "user": "ZeRo_X"
  },
  {
    "message": "Če boš imel veliko povezav, potem je morda smiselno razmisliti o nakupu Mikrotika - CRS125-24G-1S-2HnD-IN: http://www.mikrotik.com/download/share/... .  Zelo kmalu bo naprava dobavljiva tudi pri nas. ",
    "user": "gensi"
  },
  {
    "message": "Tudi slučajno ne vemo, koliko kablov nameravaš (dolgoročno) potegniti iz vozlišča.  Od tega zavisi, ali se ti splača vzeti router, ki si ga sam navedel, kakšen še nižji (cenejši) model, ali tistega, ki ga je omenil gensi.  Slednji se giblje v cenovnem rangu, kolikor bi sicer dal zgolj za cenejši 16-portni gigabitni 'smart' switch, tako da zadeva ni tako napačna, če boš imel veliko kablov. Če boš pa imel zgolj 4 kable, pa bo dovolj tudi kakšen bistveno nižji model (npr. tisti, ki si ga navedel).  Meni osebno sicer bolj ustreza, da imam povsem ločen pametni switch, saj lahko že na njemu na trdo omejim bandwidth, ki ga dovolim posameznemu portu in s tem ne rabim obremenjevati routerja. Stvar potreb, okusa in denarja, ki ga imaš za projekt na voljo. ",
    "user": "SeMiNeSanja"
  },
  {
    "message": " SeMiNeSanja je 30. okt 2013 ob 11:47 izjavil:Tudi slučajno ne vemo, koliko kablov nameravaš (dolgoročno) potegniti iz vozlišča.  Od tega zavisi, ali se ti splača vzeti router, ki si ga sam navedel, kakšen še nižji (cenejši) model, ali tistega, ki ga je omenil gensi.  Slednji se giblje v cenovnem rangu, kolikor bi sicer dal zgolj za cenejši 16-portni gigabitni 'smart' switch, tako da zadeva ni tako napačna, če boš imel veliko kablov. Če boš pa imel zgolj 4 kable, pa bo dovolj tudi kakšen bistveno nižji model (npr. tisti, ki si ga navedel).  Meni osebno sicer bolj ustreza, da imam povsem ločen pametni switch, saj lahko že na njemu na trdo omejim bandwidth, ki ga dovolim posameznemu portu in s tem ne rabim obremenjevati routerja. Stvar potreb, okusa in denarja, ki ga imaš za projekt na voljo.   Torej, ne bo to neko bajno vozlišče :P to bo max 4 kabli tako da sem gledal kaj takega : http://www.mimovrste.com/artikel/247001... in pa potem še na vsak drugi konec kablov (kjer bi bilo potrebno) še druge cenejše TP-Linke. Ali bi to bilo ok? Še nekaj, kje se najbolj splača kupit kable? A je bolše če kupim samo kable in konektorje posebej in jih sam namestim na kable?  Najlepša hvala, še malo pa se lotimo dela :P ",
    "user": "ZeRo_X"
  },
  {
    "message": "Če mene vprašaš, bi jaz najemnikom napeljal kabel, potem pa naj se sami znajdejo in kupijo AP ali router, kakršnegakoli hočejo in si ga vzdržujejo (vsaj ne boš nikoli rabil poslušati, kakšna jajca si jim naštimal).  Tisti TP-Link, ki si ga navedel, se bojim, da z originalnim firmware ne bo znal urejati prometa tako, da bi lahko recimo najemnikom omejil internet na recimo 20 Mbps (naj ti to točno pove nekdo, ki ima tak router). Se bojim, da boš prej ali slej prisiljen nanj nalagati DD-WRT, Tomato ali podoben firmware (če to podpira). Mikrotik na drugi strani že tovarniško pride z firmware-om, ki takšne zadeve podpira.  Ostalo pa je bolj ali manj stvar okusa. ",
    "user": "SeMiNeSanja"
  },
  {
    "message": " SeMiNeSanja je 30. okt 2013 ob 13:10 izjavil:Če mene vprašaš, bi jaz najemnikom napeljal kabel, potem pa naj se sami znajdejo in kupijo AP ali router, kakršnegakoli hočejo in si ga vzdržujejo (vsaj ne boš nikoli rabil poslušati, kakšna jajca si jim naštimal).  Tisti TP-Link, ki si ga navedel, se bojim, da z originalnim firmware ne bo znal urejati prometa tako, da bi lahko recimo najemnikom omejil internet na recimo 20 Mbps (naj ti to točno pove nekdo, ki ima tak router). Se bojim, da boš prej ali slej prisiljen nanj nalagati DD-WRT, Tomato ali podoben firmware (če to podpira). Mikrotik na drugi strani že tovarniško pride z firmware-om, ki takšne zadeve podpira.  Ostalo pa je bolj ali manj stvar okusa.   Tega TP-Linka sem poiskal in prlimal ker piše pod specifikacijami naslednje: - IP nadzor vam omogoča dodeljevanje pasovne širine med povezanimi napravami  Ali to pomeni to kar si ti mislil ali ni to prava opcija? :) ",
    "user": "ZeRo_X"
  },
  {
    "message": "Teoretično ja - bi pa bilo dobro slišati od kakšnega lastnika, kako se v praksi obnese.  Včasih se splača zadevo vzeti na test in sprobati, če res izpolnjuje, kar obljublja. ",
    "user": "SeMiNeSanja"
  }
]