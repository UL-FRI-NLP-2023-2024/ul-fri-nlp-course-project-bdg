[
  {
    "message": "Lep pozdrav.  Moje ime je Emil Karajić in sem študent psihologije.  Ker je prišel čas, da bo treba diplomirati, sem se odločil, da bom naredil diplomo na temo, ki je meni in marsikomu drugemu zelo blizu. To so MMORPGji.  Zato bi prosil vse igralce MMOjev (WoW, Warhammer, LOTR, GW, zastonjski ali plačljivi MMOji itd.), ki so si pripravljeni vzeti slabih 20 minut za dobrobit znanosti, da rešijo mojo anketo, ki je popolnoma anonimna.  Če vas zanimajo podrobnosti beri dalje, če ne pa z naslednjim linkom pričnete z reševanjem.  http://www.1ka.si/a/2379  Za svojo diplomsko nalogo bom posvetil svoj čas zasvojenosti od video iger (bolj podrobno – MMORPGjev). Povratne informacije vam lahko pošljem po eMail naslovu, če pa naslova ne želite podati si jih boste lahko ogledali na forumu.  Vprašanja se bodo nanašala na vaše igralne navade, razloge za igranje in na vaše življenje. Ne obremenujte se s tem, ali ste zasvojeni z MMOji ali ne, v vsakem primeru mi bodo vaši odgovori zelo koristili.  Na problem zasvojenosti z videoigrami bom gledal z vidika teorije samo-determinacije, motivacije in blagostanja. Več podrobnosti vam za enkrat ne morem podati, saj lahko vaše znanje o pojavu, ki ga proučujem vpliva na vaše odgovore. Popolno poročilo bo na voljo v roku nekaj mesecev.  Zbrane podatke iz velikega vzorca posameznikov kot ste vi, bom statistično analiziral in na podlagi tega bom podal neke zaključke. Moj namen je rahlo razširiti razumevanje zakaj se ljudje tako globoko zatopijo v igranje MMOjev. Sigurno ste že vsi slišali za tragične primere MMO odvisnikov, večinoma po Aziji. Ker bo vzorec velik se ne obremenujte s tem ali ste zasvojeni ali ne, potrebujem čim več različnih igralcev in podatkov, večji kot je vzorec, boljša bo raziskava.  Anketa je v spletni obliki, kar pomeni, da odprete link, rešite anketo in vaša naloga je zaključena. Zelo lepo bi vas prosil, če lahko link z anketo pošljete še vašim kolegov v igri ali v guildu (če vam ni odveč seveda). Bil bi vam zelo hvaležen, saj se zelo veliko podatkov ponavadi dobi preko ustnega izročila.  Hvala za vaš čas. Prijetno igranje MMOjev še naprej ",
    "user": "greev84"
  },
  {
    "message": "Nekako dobivam občutek, da vsako leto več študentov dela tole povsem enako diplomsko nalogo o odvisnosti od MMOjev. Glede na to kolikokrat je že bila takšna anketa na Slo-Techu mora biti to področje že popolnoma raziskano  Vseeno sem vestno izpolnil celotno anketo  Pa srečno z diplomo. ",
    "user": "Izi"
  },
  {
    "message": "v primerjavi z ostalimi anketami mi je tale všeč...pa dosti resničnih stvari pove o tebi ki si jih drugače prikrivaš ali pa zanikaš! ",
    "user": "jizzer"
  },
  {
    "message": "Prav imaš, tole je že zelo raziskana tema, vendar obstaja zelo veliko teorij in različnih pogledov na odvisnost od MMORPGjev, zato tudi veliko različnih vendar podobnih raziskav...kar je iz znanstvenega vidika dobro :)  Pa tudi te raziskave so zelo pomembne za razvoj čedalje boljših videoiger. Nekateri od avtorjev teorije samo-determinacije delajo celo kot svetovalci za game developerje.  Tko da kr naprej z izpolnjevanjem :) ",
    "user": "greev84"
  },
  {
    "message": "Men anketa ni vredu, ker so vprašanje online in offline. Sem eden redkih, ki mi je vseeno s kom sem online sploh nimam nekih online odnosov i prijateljev niti na guild nisem navezan. Naj se sliši nevem kako čudno, ampak online igram skoraj tako kot katero koli drugo offline igro. Skratka ne navezujem nekih online stikov, razen z tistimi, katere poznam tudi offline, katerih je pa zelo malo. ",
    "user": "damirez"
  },
  {
    "message": "No, se mi zdi da si prvi ki ne preučuje 'odvisnosti od iger' ampak občutke ob igranju.  Sam dojemam te špile kot hobi in ne način življenja. ",
    "user": "Pyr0Beast"
  },
  {
    "message": "1. FDV ? 2. Vprašanja so zelo generična, ponavljajoča in zelo nadležna. Pravtako jih je mnogo preveč. ",
    "user": "Pyr0Beast"
  },
  {
    "message": "na žalost ne morm izpolniti ankete, ker ne igram mmo-jev  Zakaj igramo MMORPGje? Zato, ker je dosti lažje biti uspešen v mmorpgjih, kot pa v resničnem življenju. ",
    "user": "cewapcic"
  },
  {
    "message": " cewapcic je 13. avg 2010 ob 03:45 izjavil:na žalost ne morm izpolniti ankete, ker ne igram mmo-jev  Zakaj igramo MMORPGje? Zato, ker je dosti lažje biti uspešen v mmorpgjih, kot pa v resničnem življenju.  Se vidi, da res ne igraš MMORPG-jev  V resnici je ravno obratno. Če bi v resničnem življenju vložil toliko truda v dosego nekega cilja, kot je to potrebno v povprečnem MMORPG, bi bil najbolj uspešen človek na planetu  Edina razlika, je da v MMORPG ne rabiš velikega finančnega vložka, da sploh lahko začneš. Kar pa se tiče dela ga je potrebno v MMORPG vložiti mnogo več kot v resničnem življenju, če hočeš biti uspešen. Najboljši igralci vlagajo v igro tudi po 20 ur trdega dela na dan. Kako si torej ti predstavljaš biti uspešen v MMORPG? Vedno se bo našel nekdo, ki bo igral več časa kot ti, uspešnost v MMORPG pa je premosorazmerna z številom preigranih ur. Povprečen igralec MMORPG bo v katerikoli MMORPG igri zgolj povprečen, zato je nujno, da se vključi v v neki ceh oz. bratovščino in postaneš delček v mašineriji.  Če hočeš imeti občutek uspešnosti se moraš lotiti off-line RPG iger. V teh igrah na koncu vedno postaneš bogovsko močan. V MMORPG pa si vsaj na višjih spopnjah ponavadi celo šibkejši kot povprečne pošasti okoli tebe in vedno rabiš kolega za pomoč, da ne omenjam frustracije ko te dobi v roke kakšen nasprotni igralec, ki je nekaj stopenj močnejši od tebe in te pošlje rakom žvižgat z enim samim udarcem ali urokom.  Večina ljudi torej igra MMORPG-je kot hobi, se pravi kot vsako drugo igro. Se pa kot pri vsaki stvari v življenju mimogrede zgodi, da te zadeva preveč zasvoji in potem ne znaš več živeti brez nje. Problem MMORPG napram drugim igram je zgolj samo v tem, da se MMORPG nikoli ne konča. Vsako drugo igro prej ali slej končaš in imaš spet nekaj časa za svoje bližnje, MMORPG pa lahko traja leta in leta preden gre firma k vragu kje se je nekje pojavil boljši MMORPG. Je pa vseeno precej bolje biti zasvojen z MMORPG kot pa z mamili, cigareti ali alkoholom. Vsaj ledvice, jetra in pljuča manj trpijo. ",
    "user": "Izi"
  },
  {
    "message": "K je res tok težko prtistkat po miški pa tipkovnici pa sedet na stolu.  Dost težje in pa dost manj košta, kot kak wow: Učit se 8 ali več ur vsak dan.  Fizični trening 5 ur na dan. ",
    "user": "cewapcic"
  },
  {
    "message": "Escape from reality. ",
    "user": "Tr0n"
  },
  {
    "message": "Je pa vseeno precej bolje biti zasvojen z MMORPG kot pa z mamili, cigareti ali alkoholom. Vsaj ledvice, jetra in pljuča manj trpijo.  Glih tak, ko folk ne gre na WC :) ",
    "user": "Pyr0Beast"
  },
  {
    "message": "Se strinjam, da so vprašanja ponavljajoča, to je na žalost eden od principov znanstvenega raziskovanja - preverjanje zanesljivosti, veljavnosti itd...  No sej Damirez, MMORPGji izpolnjujejo zelo široko paleto različnih potreb, tvoji igralni motivi potemtakem niso socialni.   Zelo dober odziv drgač fantje, punce... kr tako naprej :) ",
    "user": "greev84"
  },
  {
    "message": "Jaz bi samo poudaril pojem \"zasvojenost\"   Sam sem igralec MMOjev ze skoraj desetletje. Zadnje case igram samo WoW. Veliko ljudi pravi igralcem MMOjev zasvojenci. Osebno ne poznam niti enega igralca, ki je \"zasvojen\". Recimo skoraj vse ljudi, ki jih poznam in z njimi chatam (okoli 100), med njimi ne poznam niti za enega zasvojenca. Osebno bi lahko prenehal z igranjem kadarkoli. Recimo veliko ljudi od vas vstane vsak dan zgodaj zutraj in se po kratkem frustku oz. tusu ali podobnem opravilu odpravi na slotech pogledat kaj je kaj novega -> Lahko temu rečemo zasvojenost? NE  Pač zapolnite si tistih 10 min prostega časa mi pa ravno tako   Osebno MMO \"igram\" zaradi spoznavanja novih ljudi. Lahko tudi poudarim, da sem se naučil angleskega jezika skoraj boljse kot slovenscine, ker ga skoraj da uporabljam vec kot domaci jezik. Vem pa da ce nebi bil tisti čas pred računalnikom oz. WoWom, bi se zunaj vozil okoli za motorjem ali avtom. Od tega bi imel večji strošek pa enako dobro izkoriscen prosti cas. Tisti ki vam MMO ne odgovarja, uporabite cas drugace, saj je zivljenje vasa izbira  ",
    "user": "Wisor"
  },
  {
    "message": " cewapcic je 13. avg 2010 ob 15:25 izjavil:K je res tok težko prtistkat po miški pa tipkovnici pa sedet na stolu.  Dost težje in pa dost manj košta, kot kak wow: Učit se 8 ali več ur vsak dan.  Fizični trening 5 ur na dan.   s samo pritiskanjem na tipkovnico ne dosežeš nič..  MMO sem igral zato, ker sem bil UMIRJEN, daleč stran od življenjskih skrbi,... rad sem bil v svetu kjer nimaš skrbi, kjer se lahko sprostiš, si oddaljen za nekaj časa vstran, pa še zanimivo je.. recimo igra World of Warcraft, je zelo inteligentna stvar, dejansko kot nek puzzle, in ko ta puzzle rešiš, si dober v stvari...  not some f night elf bs  ane cewapcic ",
    "user": "nuclear"
  },
  {
    "message": "Rešil anketo, kot bivši WoW igralec :). Obilo sreče pri diplomi. ",
    "user": "Oblivion83"
  },
  {
    "message": " Oblivion83 je 16. avg 2010 ob 07:48 izjavil:Rešil anketo, kot bivši WoW igralec :). Obilo sreče pri diplomi.   ta je iz FDV :) ti pa \"obilo sreče\".. pol te bo pa kradel kot pahor. hehe hec.  ",
    "user": "nuclear"
  },
  {
    "message": "@nuclear & Pyr0Beast: Moje ime je Emil Karajić in sem študent psihologije.  Sicer pa me je na sredi ankete že imelo, da bi jo prekinil, ker je dolga. Je OP razmišljal v smeri, da bi vprašanja razdelil na več podstrani? ",
    "user": "PromeuZ"
  },
  {
    "message": "Sem rešil. Pri meni ni neke odvisnosti od masivnih večigralskih iger. Ravno nasprotno. Ponavadi jih igram samo zato, da zabijem prosti čas in za nič drugega. ",
    "user": "Bananovec"
  },
  {
    "message": "@nuclear  Dejansko nisem niti pomislil na to ;). Vzamem besedo nazaj :). Hec. ",
    "user": "Oblivion83"
  },
  {
    "message": "Me veseli, da je bil odziv na anketo zelo pozitiven. Sedaj zbiram podatke že kakih 14 dni in sem skoraj na cilju. Potrebujem le še nekaj rešenih anket, zato bi prosil vse, ki ste začeli anketo reševati in je niste rešilo do konca, da poskusite znova. Od 500 anket je bilo uspešno dokončanih le 88, za kar je res kriva dolžina ankete, vendar tak je to pri znanstvenem raziskovanju.  Drugač pa hvala vsem. Le še nekaj podatkov zberem in nato izčršajoča analiza :). ",
    "user": "greev84"
  },
  {
    "message": "Ma sorry do sedaj nisem imel časa izpolnit..sem čakal na boss spawn :P ",
    "user": "MIHAc27"
  },
  {
    "message": ":)  No tk mal za info...na anketo se je javilo skoraj 500 ljudi, od tega je do konca prišlo le 100 kandidatov. 100 je kar lepa cifra, vendar bo anketa aktivna še kak dan ali dva, tako da imate še zadnjo priložnost za izpolnitev :) ",
    "user": "greev84"
  },
  {
    "message": "Anketa je seveda totalno butasta. Pa niso vsi totalno odvisni od WoWa, anketa je prov uno za đankse. ",
    "user": "damirez"
  },
  {
    "message": "Tako. Po dolgem in napornem delu sem končno zaključil raziskavo in diplomiral. Tu je povzetek ugotovitev. Ne morem se spuščati v detalje zaradi same količine podatkov. Je pa diploma na voljo za ogled Na filozofski fakulteti v Ljubljani v knjižnici oddelka za psihologijo.  V diplomski nalogi smo skušali ugotoviti, kako se osnovne predpostavke teorije samodoločenosti (Self-determination theory) @ Wikipedia povezujejo s prekomernim igranjem spletnih video iger. Naslanjamo se predvsem na trditve in ugotovitve različnih avtorjev, ki pravijo, da ima prekomerno igranje video iger nadomestitveno funkcijo za nezadovoljenost potreb v vsakdanjem življenju in pa funkcijo pobega.  Tu poudarjam, zaradi burnega odziva nekaterih udeležencev, da ne predpostavljamo, da so vsi igralci video iger zadepresirani, asocialni debeluhi, ki nimajo življenja. Ravno nasprotno. Večinska igralniška populacija so zdravi in popolnoma prilagojeni ljudje. Le nekaj ekstremnih procentov igralcev, pa igra spletne igre z patološko obsesivnostjo, ki jo lahko imenujemo zasvojenost. Ker pa predpostavke teorije samodoločenosti veljajo za vse ljudi, na podlagi pretežno normalne populacije skušamo ugotoviti povezave med teorijo in igranjem.  Mnogi avtorji označujejo prekomerno igranje video iger kot moderno zasvojenost, saj kljub negativnim posledicam, ki jih prekomerno igranje prinese v posameznikovo življenje, ti še vedno vztrajajo pri igranju. Skušali smo ugotoviti, kako se zadovoljenost treh temeljnih psihičnih potreb po avtonomnosti, kompetentnosti in povezanosti povezuje s prekomernim igranjem oziroma z zasvojenostjo z MMORPGji. Zanimalo nas je tudi, kako se intrinzična in ekstrinzična oblika motiviranosti za igranje MMORPGjev povezujeta z zasvojenostjo. Predvidevali smo, da se zadovoljenost potreb v realnem okolju negativno povezuje z zasvojenostjo. Napovedali smo tudi pozitivno povezanost med različnimi oblikami motivacije in zasvojenostjo z MMORPG-ji. Preverili smo tudi, kakšen je odnos med splošnim blagostanjem in zadovoljenostjo potreb ter zasvojenostjo. Glede na predhodne teorije smo predvidevali, da se splošno blagostanje negativno povezuje z zasvojenostjo in pozitivno z zadovoljevanjem potreb.  V raziskavi je sodelovalo 105 udeležencev, ki pretežno igrajo MMORPGje že več kot dve ali tri leta. V vzorcu so prevladovali osnovnošolci, dijaki in študentje moškega spola. Odgovore smo zbrali preko spleta.  Večina hipotez se je potrdila. Ugotovili smo, da se nižja stopnja zadovoljenosti potreb v realnem svetu in virtualnem svetu povezuje z višjo stopnjo zasvojenosti od MMORPGjev. Prav tako smo ugotovili, da se tako intrinzične kot ekstrinzične oblike motivacije povezujejo z višjo stopnjo zasvojenosti. Potrdili smo, da se nizko splošno blagostanje povezuje z višjo stopnjo zasvojenosti in nižjo stopnjo zadovoljenosti treh temeljnih potreb. Rezultati se dobro ujemajo s predpostavko teorije samo-določenosti, da je za optimalno človekovo delovanje potrebna zadovoljenost treh temeljnih potreb. Prav tako so naše ugotovitve skladne z avtorji, ki trdijo, da je eden od motivov prekomernega igranja MMORPGjev beg od realnega sveta ali kompenzacija nezadovoljenih potreb v vsakdanjem življenju.  Tu pa še opozarjamo, da korelacijska narava raziskave ne potrjuje kavzalnih odnosov. Na te odnose lahko sklepamo na podlagi teorije. Definitivno pa so potrebne nadalnje raziskave, morebiti v obliki eksperimentov, ki bi kavzalnost lahko potrdili. Raziskava lahko predstavlja okvir za nadalnje študije na tem področju saj ima teorija samodoločenosti velik potencial pri razumevanju prekomernega igranja kakeršnih koli video iger. Če koga zanimajo potrobnosti, si lahko diplomo ogleda na filozofski fakulteti v Ljubljani. Vse dosedaj napisano predstavlja zelo zelo skrčen povzetek, brez interpretacije pomankljivosti in prednosti naloge ter predlogov za nadalnje raziskovanje.  Diplomska naloga je bila ocenjena z 9. Iskreno se zahvaljujem vsem za vaše sodelovanje ?. Odziv je bil enkraten. ",
    "user": "greev84"
  }
]