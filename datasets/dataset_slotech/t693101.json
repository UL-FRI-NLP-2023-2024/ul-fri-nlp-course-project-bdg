[
  {
    "message": "Pozdravljeni, Glede na hype in kaj vse folk dela doma, sem mislil, da je 3D print dokaj poceni, ko pa sem poslal povpraševanje Slo firmam, ki to storitev ponujajo, me je na rit vrglo. Za škatlo in pokrov hočejo €80+  je to res tako drago?? Enkrat sem na bolhi zasledil oglas za 3D tisk s ceno 1€/cm3 ali nekaj takega. Po tem ceniku škatla in pokrov skupaj ne bi smela biti več kot €5... Škatla s pokrovom bi morala biti vodotesna (pokrov bi imel tesnilo) in mehansko odporna. So hobi printerji preslabi za to? Vaše izkušnje in nasveti?    Škatla    Pokrov ",
    "user": "MatH"
  },
  {
    "message": "poglej na 3dhubs.com, in poiščeš ponudnike v svoji okolici. Kvaliteta odvisna od posameznega ponudnika. Lahko pa pogledaš še na shapeways.com in i.materialise.com. Bolj kvalitetna storitev, verjetno tudi dražje pa še poštnina. ",
    "user": "I__I"
  },
  {
    "message": "Pozdrav  Bi bilo fino, da napišeš, kje si spraševal. Da ti ne bomo istih naslovov dajali....  LP  Jože ",
    "user": "Barbarpapa2"
  },
  {
    "message": "Modela se ne vidi iz vseh strani vendar bi rekel, da je tole preprost 3d print in vsak printer v rangu 500€ bi znal tole sprintat iz ABS plastike, seveda če so mere v mm in ne v cm. Tukaj so problem le previsi, ker 3d printer ne more printat kar \"v zrak\" in rabi neko oporo, ko pa printa na oporo se pozna, je potrebno malo pobrusit. Daj oglas, da iščeš 3d print, samo moraš vedet, da tole printa kakšne 5ur, za manj kot 20€ dvomim, da se bo kdo zajebaval, lahko pa da se motim. ",
    "user": "Assass1n"
  },
  {
    "message": "Ne bom nekaj pameten,samo zgleda,da hočejo Janezi fajn zaslužiti. Ta škatlica bi morala stati max 10€. Samo poglejte ta 3D printan menjalnik za sim racing in potem koliko je cena(čisto spodaj) http://www.isrtv.com/reviews/review-the... ",
    "user": "Seljak"
  },
  {
    "message": "seljak a si pogledu zahteve, vodotesno mora bit, sigurno za to porabiš več vlakna recimo pa še fit mora bit to pomeni več časa, tko da 80 eur za malo serijo ali en komad je celo zelo pocen se mi zdi, daj to ulit iz aluminija verjetno je precej dražje ? ",
    "user": "#000000"
  },
  {
    "message": "Ja mere so v milimetrih. Spraševal sem pri pipistrelu, intri.si, 3d-printshop.si, 3dtisk.si, simbiont.si, ed-tisk.si ter pri exmega.si kjer plastiko rezkajo. Niso mi še vsi odgovorili, a do sedaj je najboljša in povsem sprejemljiva ponudba od 3d-printshop.si ",
    "user": "MatH"
  },
  {
    "message": "Zadeva je čisto enostavna: - imaš poceni printe - imaš profi printe  Prvi je lahko ranga ~10 eur, se bo videlo, da je sprintano, dimenzijsko bo natančno kvečjemu na nekaj desetink milimetra, mogoče bo treba kaj pobrusit na roke.  Drugi bo ranga ~80 eur (oz. pač nekajkrat več kot tisti prvi), narejen v nulo. Izgleda enako kot industrijsko izdelan izdelek.  Med tema dvema ni primerjave. Imam obe varjanti. Ampak profi tiskalnik stane 30-50 jurjev, material pa 100-300 na kilo. Za 10 eur se takega tiskalnika žal ne splača niti prižgat, ker toliko stane samo čiščenje glave. ",
    "user": "darkolord"
  },
  {
    "message": "Pravzaprav ne vidim, kako bi se komurkoli splačalo to delat za €10.   Tudi folku s cenenim tiskalnikom. Tam rezultat ni garantiran. Iz česa naj pokriječas in material za nesupele poskuse ?  Folk ki ima te ideje, naj proba to sam.  V bistvu sem tako začel sam. Klical me je kolega za pomoč.  Pridem k njemu in vidim, da je kupu precenjeno Aliexpress šaro na Ebay in pričakoval da je dobil v bistvu Star Trek replikator in da rabi samo čefurja, ki mu ga bo sestavil, potem pa že lahko kar naroči \"Earl Grey tea\", tako kot je to počel Jean Luc Picard v službenem času. @darkolord:  A mate to unga na UV polimerizacijo ( ki ga rabijo med drugim tudi zobarji itd zaradi visoke ločljivosti) ali pljuvača plastike ( ala inkjet ) ? ",
    "user": "Brane22"
  },
  {
    "message": "Brane22: v bistvu je oboje - inkjet, ki pljuva UV fotopolimer. \"Polyet\" tehnologija, 600x600x900 dpi. ",
    "user": "darkolord"
  },
  {
    "message": " darkolord je 3. feb 2017 ob 00:56 izjavil:Brane22: v bistvu je oboje - inkjet, ki pljuva UV fotopolimer. \"Polyet\" tehnologija, 600x600x900 dpi.  Tudi UV fotopolimer (Projet, Polyjet) je porozen, manj kot FDM, a vseeno. Poleg tega so mehanske lastnotsi slabše napram FDM, modeli so bolj krhki. Te tehnologije se načeloma uporabljajo za izdelavo manjših modelčkov z debelino stene 0.1mm ali celo manj. Glede na zahteve vodotesnosti so opcije SLA ali FDM z impregnacijo, ampak to drugo zna izpasti malo grše. Kakorkoli pa pogledaš, pri ponudnikih, ki se s tem ukvarjajo, je cena 80€ čisto realna. Verjetno bi v tem rangu tudi mi dali ponudbo, če bi povpraševanje prišlo do nas, ampak brez poslane datoteke težko rečem.  ",
    "user": "knesz"
  },
  {
    "message": "Pozdrav  Povprašaj mogoče še tukaj:  http://rtcz.si/  in tukaj:  http://www.ortotip.com/  V obeh primerih ti bodo ponudili prototipe, izdelane po SLS metodi (Selective Laser Sintering), material bo verzija PA-ja. Bo pa cena bliže 80€ kot ne. Za orinetacijo. Kos na spodnji sliki:    sem dobil za 148,05€  Če se boš odločil za izdelavo po SLS tehnologiji, potem kose še prepoji s cianakrilatnim lepilom (cianokol), ker so v osnovi porozni. Na ta način se poveča trdnost in zagotovi vodoneprepustnost kosa.  LP  Jože ",
    "user": "Barbarpapa2"
  },
  {
    "message": " knesz je 3. feb 2017 ob 07:38 izjavil:Tudi UV fotopolimer (Projet, Polyjet) je porozen, manj kot FDM, a vseeno. Poleg tega so mehanske lastnotsi slabše napram FDM, modeli so bolj krhki.     Glede poroznosti so tudi kapljevinasti polimeri inherentno manj porozni. ",
    "user": "darkolord"
  },
  {
    "message": " darkolord je 3. feb 2017 ob 10:16 izjavil:knesz je 3. feb 2017 ob 07:38 izjavil:Tudi UV fotopolimer (Projet, Polyjet) je porozen, manj kot FDM, a vseeno. Poleg tega so mehanske lastnotsi slabše napram FDM, modeli so bolj krhki.     Glede poroznosti so tudi kapljevinasti polimeri inherentno manj porozni.  Ampak so. Imam Projet 3500HD Plus in govorim iz izkušenj. Tudi če nastaviš resolucijo 890x890x1600dpi, je še vedno porozno. Poleg tega, je ta tehnologija neprimerna za model, ki ga OP hoče imeti. Iz trdnostnega vidika pride v poštev FDM z impregnacijo, ali SLA. SLS, kot je predlagal Barbapapa je že bolj krhek, čeprav bi pri tej debelini stene znalo biti v redu. Res pa je, da je SLS najcenejši. Lahko poizkusi tudi s kakšnimi namiznimi printerji, ampak je pa sama kvaliteta vprašljiva. ",
    "user": "knesz"
  },
  {
    "message": "Prejel sem še eno zanimivo ponudbo od chemets.si in sicer predlagajo, da bi izdelal model s poly jet tiskom (debelina plasti 0,016mm), če bi bil model ustrezen, bi izdelali silikonski kalup in nato vakuumsko ulivali končne izdelke. Predvidevam, da bi bila ulita škatla še najbolj kvalitetna. Me pa malo skrbi degradacija silikonskih kalupov. Vsekakor se moram še malo posvetovati z njimi.  Exmega.si (rezkajo plastiko) hočejo imeti kotiran načrt izdelka ne zgolj stl model. Ga bom pač narisal.  Sicer pa bo to škatla za baterije za jamarsko čelado. Tudi sam sem imel pomisleke glede ustreznosto 3d tiska za končni izdelek, a sem na netu našel v celoti tiskano jamarsko luč, ki so jo očitno uporabljali v vodnati jami. Sedaj pa spet berem o poroznosti... ",
    "user": "MatH"
  },
  {
    "message": "Pozdrav  Silikonski kalupi zdržijo nekje 15 ~ 20 odlitkov, če gre za kompleksnejši pramodel (drobni detajli ipd...), če pa so modeli enostavni pa vsaj 30...Kar sem videl po objavljenih slikah, gre v tvojem primeru za enostavnejše modele. Ta način pa seveda ne bo poceni....  P.S. Tudi sam trenutno čakam na ponudbo od Chemetsa za manjšo serijo prototipov, izdelanih na ta način....  LP  Jože ",
    "user": "Barbarpapa2"
  },
  {
    "message": "Nikjer ne vidim, da bi imeli tudi 3D lasersko skeniranje, po principu pošlji nam element, in nazaj dobiš dva:  ",
    "user": "petrus"
  },
  {
    "message": "@MatH Če je tvoje življenje odvisno od te lučke potem je morda boljše, da greš k profesionalcem. Če pa imaš še kakšno rezervno lučko, ali pa ti to pomeni še dodate adrenalin, potem pa narediš na domačem printerju. Lahko probaš potem še premazat z epoksi smolo ali pa mogoče kar s silikonom. Potem pa stestiraš. V posodico zapreš prepečenec (oz. kakrkoli, kar reagira z vodo), potunkaš v kanto z vodo za en teden. Če je prepečenc še vedno suh, potem drži, če ne pa ne.  @petrus Nekateri imajo tudi 3d skeniranje. Ampak so cene verjetno kar visoke, ker to dejansko ni tako preprosto kot zgleda na videu. Posnetek je zelo pospešen. Tudi če daš hitrost predvajanja na 0.25, je še vedno prehitro. Pa na začetku ima polovico že poskenirano in niti ne poskenira celega kosa. Na koncu kar vidiš ni poskeniran kos, ampak je narejen 3d model s klasičnim 3d modeliranjem in je 3d sken samo za referenco. Pa na vrhu celo še luknje manjkajo. Ogromno dela, za dokaj preprost kos (razen če je tist zobnik kakšnih nestandardnih oblik/dimenzij). ",
    "user": "I__I"
  },
  {
    "message": "Pozdrav  Glede 3D skeniranja so cene za samo skeniranje danes že dokaj nizke. To pomeni, da kot rezultat skeniranja dobiš 3D datoteko v stl formatu. Načeloma je samo skeniranje hitro, realno tako, kot na naslednjem videu:    Smo pri nas v firmi imeli predstavitev sistema, ki je prikazan na videu in dejansko je od postavitve sistema (razpakiranje iz kovčka, postavitev skenerja in mize za objekt ter povezava kablov z računalnikom) do prve stl datoteke minilo cca 20 minut. Seveda je med skeniranjem potrebno objekt na mizi večkrat premakniti, da se ga lahko zaobjame iz vseh smeri. Za sestavo delnih mrež poskrbi programska oprema, ki je del sistema. Ni pa optično skeniranje vsemogoče, ima velike težave z visokoodsevnimi (poliranimi) predmeti, prozornimi predmeti in z globokimi, ozkimi luknjami. Seveda ne deluje tam, kjer svetloba ne more prodreti. Se pa da v prvih dveh primerih (polirani in prozorni predmeti) pomagati s predpipravo objektov, ki se jih pospreja s posebnimi mat spreji.  Seveda obstaja tehnologija, ki nima teh omejitev, to je CT skeniranje:    Na ta način se da videti znotraj zaprtih predmetov in preanalizirati njihovo vsebino. Ima pa tudi CT nekatere omejitve....  LP  Jože ",
    "user": "Barbarpapa2"
  },
  {
    "message": "Seveda je med skeniranjem potrebno objekt na mizi večkrat premakniti, da se ga lahko zaobjame iz vseh smeri. Za sestavo delnih mrež poskrbi programska oprema, ki je del sistema. Ni pa optično skeniranje vsemogoče, ima velike težave z visokoodsevnimi (poliranimi) predmeti, prozornimi predmeti in z globokimi, ozkimi luknjami. Seveda ne deluje tam, kjer svetloba ne more prodreti. Se pa da v prvih dveh primerih (polirani in prozorni predmeti) pomagati s predpipravo objektov, ki se jih pospreja s posebnimi mat spreji.Pa še to - programsko sestavljanje se zanaša na karakteristike (detajle) površine - če je ta preveč ali premalo karakteristična, ne bo vedno vedel, kaj paše skupaj. Mimogrede ti ne uide še nekaj ur sestavljanja in obdelave.  Vštevši skener + delo potem taka storitev pač ne more biti poceni, kot si nekateri predstavljajo (pošlješ knof od pralnega stroja, pa dobiš kopijo za par pirov). ",
    "user": "darkolord"
  },
  {
    "message": "Nekateri mislijo, da je 3D tisk isto kot navaden tisk na papir. ",
    "user": "cekr"
  },
  {
    "message": "Pozdrav  Darkolord ima prav, zna biti težava, če je veliko podobne ponavljajoče se geometrije ipd. V ta namen se pri pripravi kosa za skeniranje nanj nalepijo nalepke z referenčnimi točkami. Potem moraš pri skeniranju, ko premakneš predmet v novo lego, paziti na to, da sta pri vsakem na novo skeniranem oblaku vsebovane vsaj tri iste refrenčne točke (tu je neka podobnost z določanjem lokacije pri GPS-u). Potem se namesto mukotrpnega \"fitanja\" površin pokrije te tri referenčne točke in je zadeva precej lažja. Seveda je pa takih trojčkov referenčnih točk lahko zelo veliko, pač odvisno od geometrije skeniranega kosa...  Še za občutek glede cen. Pred pol leta sem dal skenirati dva kosa (gre za dvognezdno orodje - en kos iz vsakega gnezda):  CAD model skeniranega kosa:     STL datoteka skeniranega kosa:     \"Primerjava\" CAD modela in STL podatkov skeniranega kosa:      Zadeva je stala 180€, kar je dokaj malo. Draga je izdelava klasičnega merilnega protokola, kjer se v programski opremi izvajajo meritve na virtualnem kosu na podoben način, kot se izvajajo na 3D merilnem stroju. To pomeni, da mora operater na virualnem kosu poiskati točke, ki ustrezajo tistim na načrtu in izvesti meritev v skladu z načrtom. Ko imaš na kosu kakih sto mer, zna to trajati. Je pa res, da se na ta način izmeri samo en kos, vse meritve nadaljnih kosov so potem avtomatske. In tukaj je ta metoda neprimerljivo hitrejša od meritev na 3D merilnem stroju....  ...pa sorry, smo temo odvlekli stran od 3D printanja...  LP  Jože ",
    "user": "Barbarpapa2"
  },
  {
    "message": "Pozdrav  Bom kar v tej temi nadaljeval... Nekaj postov nazaj je bila omenjenea firma Chemets, ki ne nudi samo 3D tiska, temveč tudi estetsko dodelavo površin in multipliciranje kosov s pomočjo vlivanja v silikonske kalupe. Zanima me, ali še kdo drug v Sloveniji ponuja tovrstne storitve?  LP  Jože ",
    "user": "Barbarpapa2"
  },
  {
    "message": "Pri nas tudi to počnemo.  Če rabiš kakšne informacije, lahko na ZS ali darko afna augmentech.si. ",
    "user": "darkolord"
  },
  {
    "message": "Pozdrav  Bom poslal povpraševanje na objavljen naslov.  LP  Jože ",
    "user": "Barbarpapa2"
  },
  {
    "message": "Tudi mi. Lahko pošlješ povpraševanje, naslov mislim da imaš. Lp ",
    "user": "knesz"
  },
  {
    "message": "Če še potrebujete 3d printati vam ga lahko izdelam tudi jaz. Ravno sem izdelal 3d tiskalnik na fotopolimere in bi ga z veseljem preizkusil na praktičnem primeru. Kar sem trenutno naprintal je 100% vodotesno in presenetljivo močno. ",
    "user": "SLOxD"
  },
  {
    "message": "Na ex mega sem poslal načrt in so mi odgovorili, da kaj takega oni ne morejo narediti. Po googlanju za ostalimi izvajalci in povpraševanju sem dobil ponudbo za 30 komletov rezkane škatle in pokrova iz polioksimetilena za 30€/komplet. Glede na to, da uporabljata rezkani POM vsaj še dva garažna proizvajalca jamarskih luči, bo to to. Bom pa vseeno potreboval 3D tisk, toliko, da preverim nekaj stvari preden dam rezkat. ",
    "user": "MatH"
  },
  {
    "message": "Pozdrav  POM je sicer dober material z nekaterimi lastnostmi, ki ga na določenih področjih naredijo skoraj nenadomestljivega. Edino pazi, če boš moral kose lepiti. POM je za lepljenje prava PITA....  LP  Jože ",
    "user": "Barbarpapa2"
  },
  {
    "message": "Pozdravljeni,  v podjetju DEPROMA izvajamo storitev 3D tiska po SLS tehnologiji (selektivno lasersko sintranje), dodatno so mogoče tudi dodelave kot npr. vibracijsko brušenje in poliranje, lepljenje, barvanje, ....  Uporabljam tiskalnik EOS Formiga P110, na razpolago pa sta material PA2200 (polamid 12) in PA3200 GF (poliamid 12 s 30% dodatkom steklenih kroglic).  Več informacij in kontakt dobite na naši spletni strani www.deproma.si.  V primeru potreb se priporočamo. Za pripravo ponudbe nam pošljite stl ali step datoteko modela.  Lep pozdrav, Matej ",
    "user": "DEPROMA"
  },
  {
    "message": " Barbarpapa2 je 27. feb 2017 ob 12:36 izjavil:Pozdrav  POM je sicer dober material z nekaterimi lastnostmi, ki ga na določenih področjih naredijo skoraj nenadomestljivega. Edino pazi, če boš moral kose lepiti. POM je za lepljenje prava PITA....  LP  Jože   Še to moraš povedat, da je POM zelo fajn za kurjenje. ;) Lepo diši, pa za oči je tudi fajn. ",
    "user": "cekr"
  }
]