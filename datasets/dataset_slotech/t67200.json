[
  {
    "message": "Torej, ki ste iz LJ in ce vam je kopališče všeč...  Tole je original novica iz Amisove strani (upam da ne bo spet kaj narobe ):  Mladim bodo na voljo brezplačne vstopnice za kopališče Kodeljevo   Datum: 08.06.2003   Ljubljana, 08. junija (STA) - Ljubljanska mreža info točk za mlade (L' MIT) pripravlja tudi letos projekte, namenjene mladim med 14. in 27. letom, med katerimi je tudi projekt brezplačnih vstopnic za kopališče Kodeljevo. Vstopnice, ki bodo veljale od 1. julija do 31. avgusta, in sicer med ponedeljkom in petkom od 9. do 19. ure (ne veljajo ob sobotah in nedeljah), bodo na voljo na vseh točkah L' MIT od 10. junija do konca avgusta, če prej ne poidejo.   Kot so sporočili iz L' MIT, bo vstopnice mogoče dobiti na Info centru ŠKUC, Stari trg 21, Info točki Središče za mlade, Gosposka 1, Info točki MIC, Mirje 7, Info točki Fužine, Preglov trg 15, Info točki DrogArt, Kolodvorska 20 in Info točki Škrati, Metelkova 4. Poleg omenjenega pripravljajo tudi projekt \"Odprimo vrata...in glave\", v sklopu katerega bodo mladim ponudili šest brezplačnih tridnevnih ustvarjalnih in izobraževalnih delavnic, ki bodo potekale sočasno v organizacijah članicah L' MIT, in sicer med 26. in 28. avgustom. Potekale bodo lončarsko-keramična delavnica, delavnica modnega oblikovanja, raziskovalna delavnica, delavnica trebušnega plesa, delavnica na temo človekovih pravic in delavnica o značilnostih in nevarnostih plesnih drog. Prijave sprejemajo osebno na vseh info točkah od 10. junija dalje do zapolnitve mest na posamezni delavnici oz. najkasneje do ponedeljka 18. avgusta. Mladi za prijavo potrebujejo le osebni dokument, s seboj pa morajo prinesti še kratko pisno utemeljitev, zakaj se želijo udeležiti delavnice. L' MIT je neformalna mreža šestih neprofitnih organizacij pod okriljem MOL, ki zbira in brezplačno posreduje informacije zainteresiranim mladim in mladinskim organizacijam v Ljubljani.   LP Lix ",
    "user": "|Luka|"
  }
]