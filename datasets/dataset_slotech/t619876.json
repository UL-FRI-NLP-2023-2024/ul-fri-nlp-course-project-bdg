[
  {
    "message": "Pozdravljeni, sem 4. letnik oblikovne šole, smer medijski tehnik. V letošnjem šolskem letu me čaka vpis na fakulteto. Zanima me predvsem novinarstvo. Opravljal bom poklicno maturo ( + 5. predmet), vendar se s to maturo ni možno vpisati na FDV, novinarstvo.  O splošni maturi niti ne razmišljam.   Sem pa zasledil FAM (Fakulteta za medije v Ljubljani), ki vpisuje v visokošolski strokovni program Mediji in novinarstvo. Zanima me, ali ima kdo kakšne izkušnje s to fakulteto, po možnosti mnenje kakšnega študenta.  Vesel bom vsakega odgovora, hvala in lep pozdrav. ",
    "user": "dplohl96"
  },
  {
    "message": "fakulteta za elektrotehniko - multimedijske komunikacije ",
    "user": "DOOM_er"
  },
  {
    "message": "Multimedijske komunikacije ne vključujejo toliko novinarstva. Kot sem povedal me zanima predvsem novinarstvo. ",
    "user": "dplohl96"
  },
  {
    "message": "Potem je vseeno če greš pred tem še na informativni dan na zavod za zaposlovanje. ",
    "user": "PrihajaNodi"
  },
  {
    "message": "Upoštevaj, da v novinarstvu ni perspektive, sploh v Sloveniji. Razen če si pripravljen delati cele dneve za plačo čistilke (s tem, da čistilki vsaj teče delovna doba, novinarju na avtorski pogodbi pa niti to).  Toplo ti priporočam, da se usmeriš v bolj tehnično smer medijev, če te že zanimajo mediji. Tako boš lahko iskal delo tudi izven meja Slovenije, medtem ko s slovensko diplomo iz novinarstva v tujini nimaš kaj početi.   Nenazadnje še vedno, tudi če študiraš multimedijske komunikacije, lahko delaš kot novinar in se specializiraš za neko področje. Morda ne veš, ampak veliko dobrih novinarjev ni nikoli študiralo novinarstva.  Predvsem pa pozabi na romantične predstave o novinarstvu. Časov, ko so bili novinarji cenjeni in so dobro živeli, ni več. Zakaj misliš, da toliko novinarjev vrže svinčnik v koruzo in gredo v piar, politiko, gospodarstvo?  Dobro razmisli. Res. ",
    "user": "Arctander"
  }
]