[
  {
    "message": "Pozdravljeni!  Idejni načrti so narejeni. Vemo vse kaj in kako bi radi imeli. Tudi predračune že imamo. Sedaj pa birokracija.. Tukaj pa se zatakne vse.   Najprej smo moral jit po lokacijsko informacijo. Sedaj pa arhitekt pravi, da rabimo gradbeno dovoljenje, ker gre za spremembo naklona strehe s frčadami in prizidavo balkona(lesenega). Najprej smo mislili, da lahko take stvari speljemo tudi brez gradbenega. Ampak ok. Se strinjam, dela bo veliko in gradbeno dovoljenje skupaj z vsemi načrti pri arhitektu naj bi prišlo tam cca. 1500-1700 €.  Potem pa nam pove, da bo potrebno plačat tudi komunalni prispevek!? Tukaj pa so cene nore.. Zgoraj bi imeli nekaj pod 100m2 neto površine. Ampak mi to res ni jasno. Imamo enostanovanjsko hišo, pri kateri je že bil plačan polni komunalni prispevek, ko smo jo zidali. Baje da so cene lahko tudi do 115 €/m2 kar pride potem cca. 13 000 € samo za birokracijo.   Mate kakšne izkušnje s tem? Ste tudi vi plačali komunalni prispevek pri mansardnem stanovanju? Koliko je znašal? Ali se mu res ne da izognit? ",
    "user": "eric_cartman"
  },
  {
    "message": "odvisno od sosedov, ampak to se običajno naredi brez GD, komunalnega ipd. ",
    "user": "borisk"
  },
  {
    "message": "Odvisno od občine. V kateri občini ste to? Komunalca ste plačali za koliko m2? Kdo vam je rekel glede plačila komunalca? Občina ali arhitekt? To bi bilo najprej potrebno vprašati na občini. ",
    "user": "videc"
  },
  {
    "message": "Naklon strehe, balkon, funkcija hiša (dvostanovanjska) je zunanja sprememba stavbe. Za to vedno rabiš gradbeno dovoljenje.  Komunalni prispevek se doplača za kvadraturo, ki jo pridobiš.  Ker si tukaj naredil dodatnih 100m2 bivalne površine, plačaš KomPr za to površino. ",
    "user": "Invictus"
  },
  {
    "message": "Lesen balkon je pomožen objekt in ne potrebuje GD.  Streho misliš menjat? ",
    "user": "Magic1"
  },
  {
    "message": "odvisno od sosedov, ampak to se običajno naredi brez GD, komunalnega ipd.   Arhitekt pravi, da brez GD to ne bo šlo čez in podjetja po novem nočejo gradit brez GD v kolikor gre za večje posege. Še prej pa rabimo dovoljenje vseh sosedov. Ker smo na koncu vasi imamo samo enega.   Odvisno od občine. V kateri občini ste to? Komunalca ste plačali za koliko m2? Kdo vam je rekel glede plačila komunalca? Občina ali arhitekt? To bi bilo najprej potrebno vprašati na občini.  Občina Domžale. Komunalca smo plačali za enostanovanjsko hišo, ki meri 200 m2. v dveh nadstropjih. Podstrešju smo spremenili namembnost, ker je prej spadal še pod bivalno enoto, vendar gor ni bilo nič. Pač navadno podstrešje.   Lesen balkon je pomožen objekt in ne potrebuje GD.  Streho misliš menjat? Streha bo ostala ista Bramacova, kot smo jo imeli do sedaj. Vendar pa se doda frčade oz. sam izgled strehe se bo spremenil. Obdržimo pa kot sem napisal obstoječo kritino.  Invictus je 29. avg 2017 ob 12:45 izjavil:Naklon strehe, balkon, funkcija hiša (dvostanovanjska) je zunanja sprememba stavbe. Za to vedno rabiš gradbeno dovoljenje.  Komunalni prispevek se doplača za kvadraturo, ki jo pridobiš.  Ker si tukaj naredil dodatnih 100m2 bivalne površine, plačaš KomPr za to površino.   Nisem naredil dodatnih 100. Pridobili bomo iz cca. 60m2 uporabnega prostora sedaj cca 100, ker se bo dvignila streha. Če bi res bila le dodatna površina bi to bila cca 40 kvadratov in ne vseh 100. Na robu bo torej minimalna višina 160cm. Potem pa se z naklonom tudi višina spremeni. ",
    "user": "eric_cartman"
  },
  {
    "message": "Pozdrav  Hitra informacija z moje strani (Občina MB, leto zidave 2006). Rekonstrukcija hiše. Odstranila se je streha in porušilo prvo nadstropje. Naredila se je nova AB plošča, pozidalo nadstropje na novo, naredila nova streha z drugačnim naklonom. Objekt po spremembi višji od starega. Tloris ostal nespremenjen, oz. dodala se je terasa.  -Pridobljena lokacijska informacija. -Izdelana kompletna dokumentacija za GD, vložen zahtevek za GD. -Pri vlogi za GD dodani podpisi vseh sosedov (objekt je na enem koncu bližje mejam parcele kot 4m. Tloris se ni spremenil, torej se tudi razdalje niso. Kljub temu je bilo ptrebno zbrati podpise). -Plačan komunalni prispevek (rečeno mi je bilo, da je bil obračunan glede na ocenjeno vrednost projekta).  Na GD smo čakali več kot eno leto, dodanioh 5 dopolnitev. Glavna težava so bila razna dovoljenja s strani komunale, vodovoda in elektra, ker ni šlo za novogradnjo in so priključna mesta že obstajala. Za pridobitev GD-ja sem pa od vseh potreboval \"nek papir\". Najtežeje je bilo pri elektru, kjer smo na koncu našli rešitev v dokumentu, imenovanem \"soglasje k projektantskim rešitvam\"...  Toliko z moje strani...  LP ",
    "user": "Barbarpapa2"
  },
  {
    "message": " eric_cartman je 29. avg 2017 ob 14:35 izjavil:Nisem naredil dodatnih 100. Pridobili bomo iz cca. 60m2 uporabnega prostora sedaj cca 100, ker se bo dvignila streha. Če bi res bila le dodatna površina bi to bila cca 40 kvadratov in ne vseh 100. Na robu bo torej minimalna višina 160cm. Potem pa se z naklonom tudi višina spremeni.  Ne me lovit za cifre.  Boš pač plačal komunalca za 40m2.  Izognil se mu najbrž ne boš, ker je to molzna krava občin, pa vedno bolj se zadeve gradijo po predpisih. Ki so žal pisani s strani birokratov, ne gradbenikov.  Niso to več časi naših staršev, ko so malo na uč vse gradili. ",
    "user": "Invictus"
  },
  {
    "message": "Hvala za informacije vsem. Bolj kot berem, bolj se zdi, da se temu res ne da izognit.   Mi bi začeli gradit spomladi, tako da do takrat upam, da bo vse urejeno. Kaj pa Ekosklad @Barbarpapa2. Ste se potegovali tudi zanj? Mi bomo verjetno zaprosili zaradi strehe, da vsaj nekaj nazaj dobimo. Za okna pa ne bomo, ker rabiš lesena okna za EKO sklad, mi bomo dali pa PVC. ",
    "user": "eric_cartman"
  },
  {
    "message": "Pozdrav  Za ekosklad in kaj je še takega, sem bil vedno prepozen, so bila sredstva za dotično leto že porabljena. Okna imam kombinacijo les-alu, bi verjetno šlo skozi (samo se zadeve vsako leto spreminjajo). Isto se mi je zgodilo pred parimi leti, ko smo celo hišo oblekli v fasado s 15cm izolacije. Spet sem bil prepozen... Tako, da od raznih skladov nisem dobil niti centa. Sem si pa sam kriv, sem se vedno prepozno zmigal....  LP  Jože ",
    "user": "Barbarpapa2"
  },
  {
    "message": "Frčada je poseg v konstrukcijo in izgled, zato rabiš GD. Samo če bi se jaz šel zajebavat s GD, bi verjetno raje streho dvignil za kakšne pol metra, kot pa frčade delal.  Za eko sklad boš seveda rabil imeti vse po regelcih, oni so super pecajzli. ",
    "user": "Magic1"
  },
  {
    "message": " Magic1 je 29. avg 2017 ob 16:00 izjavil:Frčada je poseg v konstrukcijo in izgled, zato rabiš GD. Samo če bi se jaz šel zajebavat s GD, bi verjetno raje streho dvignil za kakšne pol metra, kot pa frčade delal.  Za eko sklad boš seveda rabil imeti vse po regelcih, oni so super pecajzli.   Takole bo bilo na obeh straneh.. Ta opcija nam je najbolj všeč, ker je hiša že tako visoka in ne bi radi delali fasade še za +1 stuk.   Streha se na vrhu dvigne za 20cm. In pa kot se spremeni iz 36° na 18°.  ",
    "user": "eric_cartman"
  },
  {
    "message": " eric_cartman je 29. avg 2017 ob 12:28 izjavil:Mate kakšne izkušnje s tem? V 10ih letih zmetal v birokracijo cca dve letni plači. Gradbenega še nimam. Don't ask. ",
    "user": "pegasus"
  },
  {
    "message": "Kje je problem? Da, GD rabiš in da, KP boš plačal za novo pridobljeno bivalno površino.  Arhitekt oz. projektant bi ti to vse lahko povedal že na prvem sestanku. Očitno ti ni. Si prepričan, da ostale zadeve v projektu štimajo? ",
    "user": "antrim"
  },
  {
    "message": " pegasus je 29. avg 2017 ob 16:30 izjavil:eric_cartman je 29. avg 2017 ob 12:28 izjavil:Mate kakšne izkušnje s tem? V 10ih letih zmetal v birokracijo cca dve letni plači. Gradbenega še nimam. Don't ask.  Ojej.. No res upam, da ne bo česa takšnega tudi v našem primeru.  Kakorkoli pa ti želim čimprejšnjo rešitev problemov.   Ampak počasi razumem, zakaj mladi do 30. leta nimamo še svojih stanovanj. ",
    "user": "eric_cartman"
  },
  {
    "message": "Odvisno, koliko si gemblerja. Lahko narediš po tem projektu in to je to. Brez papirjev ipd.   Lahko pa se greš vse po črki zakona.   Ni mi pa jasno, zakaj bi rabil soglasje elektra, soglasje komunale ipd. ",
    "user": "...:TOMI:..."
  },
  {
    "message": "Ker imamo nekaj podobnega v planu... Je ta cena 115€/m2 vsaj približno točna? Ima kdo informacijo iz prve roke? ",
    "user": "BladE_"
  },
  {
    "message": "It depends. Višina KP je odvisna od občine v kateri se zida. Pogledaš v akte občine oz. pokličeš na občino. Ne grizejo. ",
    "user": "antrim"
  },
  {
    "message": " eric_cartman je 29. avg 2017 ob 16:32 izjavil: Ampak počasi razumem, zakaj mladi do 30. leta nimamo še svojih stanovanj.  Predvsem zato, ker študirate še po 30 letu in nimate dovolj bogatih staršev, da bi vam ga kupili...  Sami ga tako ali tako niste sposobni, ker ne dobite kredita...  ...:TOMI:... je 29. avg 2017 ob 16:33 izjavil: Ni mi pa jasno, zakaj bi rabil soglasje elektra, soglasje komunale ipd.  Standardni postopek.  Mislim, da se lahko vplete do 30 inštitucij. Ampak jih ne znam našteti . ",
    "user": "Invictus"
  },
  {
    "message": "Zdrava pamet (ki ni nujno enaka zakonodaji) mi pravi da ene komunale nima kaj brigat če se vodo napelje še v eno nadstopje. Prav tako ne elektra ali telekoma. Seveda pa morajo biti vsa dela na inštalacijah narejena v skladu z zakoni in standardi, da ne pride do neželenih vplivov na omrežje ali ljudi. Torej, če narediš mansardo in jo priklopiš na obstoječi priključek oz. števec, potem ni nobene težave. Če pa želiš svoj števec, potem pa dobiš njihove zahteve, ki jih moraš izpolnit. ",
    "user": "...:TOMI:..."
  },
  {
    "message": "Jaz bi ti priporočil še, da preveriš kaj piše v OPPN-ju za streho. 18° naklon strehe večinoma ni dovoljen. Lahko se pa motim. ",
    "user": "videc"
  },
  {
    "message": "Ker imamo nekaj podobnega v planu... Je ta cena 115€/m2 vsaj približno točna? Ima kdo informacijo iz prve roke? To velja za občino Medvode. Arhitekt, ki je bil pri nas je ravno delal za nek projekt v Medvodah, kjer je bila cena takšna. V mojem primeru za Domžalsko občino pa ne vem. Baje da se lahko vse skupaj močno razlikuje po občinah.   Zdrava pamet (ki ni nujno enaka zakonodaji) mi pravi da ene komunale nima kaj brigat če se vodo napelje še v eno nadstopje. Prav tako ne elektra ali telekoma. Seveda pa morajo biti vsa dela na inštalacijah narejena v skladu z zakoni in standardi, da ne pride do neželenih vplivov na omrežje ali ljudi. Torej, če narediš mansardo in jo priklopiš na obstoječi priključek oz. števec, potem ni nobene težave. Če pa želiš svoj števec, potem pa dobiš njihove zahteve, ki jih moraš izpolnit.  Mi bomo potrebovali novo električno omarico. Tako je baje po predpisih oz. bo tako nujno storit. Za vse ostalo pa bomo imeli seveda že obstoječe omrežje (voda, plin ipd.)   @videc Klicali smo na Bramac, kjer so nam povedali, da je tudi min. naklon za streho 18° v našem primeru. Vse je odvisno kakšno kritino imaš. S slikami in vsem smo že šli tudi na občino po lokacijsko informacijo. Tam pa tudi niso nič komplicirali. Skratka tukaj se za zdaj ni še nič zataknilo. ",
    "user": "eric_cartman"
  },
  {
    "message": "En primer za Šenčur s primerjavo s sosednimi občinami...   http://arhiv.gorenjskiglas.si/article/2... ",
    "user": "Invictus"
  },
  {
    "message": "Kakšna omarica? Nova zunaj, za števec ali misliš razdelilec z varovalkami za mansardo? Če zahtevajo novo omaro zunaj, so vas nategnili. Elektro Ljubljana je drugače najbolj židovski elektro v Sloveniji. Vsi ostali (iz drugih regij) so boljši. ",
    "user": "...:TOMI:..."
  },
  {
    "message": " ...:TOMI:... je 29. avg 2017 ob 17:17 izjavil:Kakšna omarica? Nova zunaj, za števec ali misliš razdelilec z varovalkami za mansardo? Če zahtevajo novo omaro zunaj, so vas nategnili. Elektro Ljubljana je drugače najbolj židovski elektro v Sloveniji. Vsi ostali (iz drugih regij) so boljši.   Pravijo nova omarica zunaj. ",
    "user": "eric_cartman"
  },
  {
    "message": "Nisi se izjasnil ali boš ločen števec za mansardo ali ne? Če bo, potem so pač izkoristili priložnost za novo omarico. Če ne, je nateg prve klase. ",
    "user": "...:TOMI:..."
  },
  {
    "message": "Želeli smo imet vse skupaj brez ločenih števcev. Pri ostalih stvareh niso nič rekli. Tudi nismo zahtevali ločenih števcev. Ampak dobro. Če praviš, da ni nujno imet svoje omarice potem imamo še čas, da to dejansko prekličemo. Ni še nič dokončnega tu. Tako da hvala. ",
    "user": "eric_cartman"
  },
  {
    "message": " eric_cartman je 29. avg 2017 ob 16:27 izjavil: Streha se na vrhu dvigne za 20cm. In pa kot se spremeni iz 36° na 18°.    O dzizus f..k s..h, sveta pomagavka slovenskemu podeželju in skrpucalom, ki rastejo na njemu. Saj vem, da je to običajen (ne)estetski pristop k reševanju stanovanjske stiske ampak zakaj se trudis fejkat da delas mansardo ce v resnici divgujes objekt za celo nadstropje? V dobro prihodnjih generacij, ki bodo morale sanirati vso to govno, prosim, premisli se enkrat kaj pocnes. Se opravicujem, ker sem podrezal v tvoj bodoci nepremicninski ponos, ampak mi je tole povzročilo zares hude travme. ",
    "user": "nejcek74"
  },
  {
    "message": "Ob izdelavi mansarde, ti samo zagotovi, da boš iz razdelilca v nadstropju spodaj potegnil cev na mansardo, (oziroma več cevi), da bo možno napajat razdelilec zgoraj. To je vse. Seveda moraš poskrbeti, da se bodo po končanih delih opravile meritve, da je vse ok in to je to. Nič ti ni treba posegat v števec, niti ne kupovat nove omare za zunaj, ker se gre za tvojo interno inštalacijo. Isto, kot je z vodo, kanalizacijo, plinom... Dokler je vse po predpisih in varno, lahko ti delaš kar želiš s tvojo interno inštalacijo.   Elektro zagrabi vsako priložnost, če zavoha, da se da izcuzat denar in/ali poskrbeti za obnovo/izgradnjo omrežja na stroške stranke. ",
    "user": "...:TOMI:..."
  },
  {
    "message": "@nejcek74 Explain.. :)   Imaš 2 možnosti. Ena je da fasado potegneš do vrha in narediš blok. Druga pa da jo zakriješ s streho. Ker \"bloka!\" ne želimo, bi radi to naredili na bolj diskreten način in mansardo skrili v streho. Bolj elegante rešitve ni. Višina parapeta notri sedaj je 18cm. In po sredini sta 2 dimnika širine 40cm + 4 nosilci za lege. Teh ne moremo prestaviti in zato izgubimo večino prostora in brez dviganja strehe ne dosežemo nič.   Druga možnost pa izgleda takole:    In pa naša ideja v realnosti/prihodnosti:   1. možnost je za moje pojme katastrofa. 2. pa je potem ena in edina izbira, ki je po mojem mnenju veliko lepša!  P.S. zaključki frčad seveda pridejo v poštev. In to bomo tudi storili.  Se ti res prva zdi lepša? ",
    "user": "eric_cartman"
  },
  {
    "message": "Aja.. Če se sprašuješ čemu dejansko ne dvignemo celotnega objekta še za +1 nadstropje pa je razlog v lokacijski informaciji in dovoljenjih, ki nam prepovedujejo povišanje strehe oz. dvig škarij za dodatno nadstropje. Torej je možna le sprememba naklona ali pa nič. ",
    "user": "eric_cartman"
  },
  {
    "message": "Malo preglejte še za dovoljeno širino frčade, sploh če želite kaj dobit od ekosklada, ker oni bodo zavrnili sredstva ob vsaki pikici... ",
    "user": "mtech7"
  }
]