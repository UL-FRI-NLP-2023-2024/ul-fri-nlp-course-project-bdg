[
  {
    "message": "Ali se porabi več energije pri sušenju perila na stojalu v ogrevanem stanovanju ali pri uporabi sušilnega stroja? Pri tem predpostavimo, da želimo imeti v stanovanju v obeh primerih enako temperaturo zraka.  Moj razmislek: 1. enostavni sušilni stroj, ki zgolj segreva zrak iz okolice in z njim suši perilo Poraba je enaka kot v primeru sušenja na stojalu, saj gre v tem primeru več energije za gretje stanovanja. V obeh primerih vsa voda iz perila konča v zraku.  2. kondenzacijski sušilni stroj Poraba je pri sušenju v stroju manjša, ker del vode ostane v tekočem agregatnem stanju.  Se strinjate? ",
    "user": "lobo_feroz"
  },
  {
    "message": "Mogoče je to res, ko je potrebno ogrevanje. Nikakor pa ne drži v toplejšem obdobju. ",
    "user": "milica"
  },
  {
    "message": "Samo da se ti ogrevaš npr. na plin, sušilni stroj pa ti segreje zrak z elektriko. Kaj je ceneje je vprašanje? ",
    "user": "steev"
  },
  {
    "message": "Morda, če bi na njegov račun zmanjšal ogrevanje stanovanja.  Pod točko 1 ti voda konča v zbiralniku in ne gre v stanovanje. ",
    "user": "Aston_11"
  },
  {
    "message": "Kondenzacijski segreje obleko in vodo \"upari\", vlazen zrak se nato skondenzira v posodo v tekocem stanju in ponovno uporabi za susenje. Ob tem bi rekel, da gre kar dosti energije. Navadno na en cikel porabijo od 2 do 5kWh. Res pa precej segreje prostor.  Navadni susilec ima cev za odvod vlaznega zraka. Ta gre navadno ven iz prostora (ven iz hise), saj bi imel v prostoru prevec vlage. Gledano na el. porabo so verjetno bolj ucinkoviti kot kondezacijski. Najbolj so ucinkoviti na toplotno crpalko, vendar je vprasanje, ce drazja cena uporavici nizjo porabo el. energije.  lp ",
    "user": "kixs"
  },
  {
    "message": "Torej je nekondenzacijski sušilec bolj ekonomičen? ",
    "user": "barakus"
  },
  {
    "message": "Pravijo, da perila iz sušilca ni potrebno likati, ne vem pa koliko to pomeni prihranka energije.   Primeri:  1. Perilo sušimo zunaj in likamo. 2. Perilo sušimo v sušilcu in ni potrebe po likanju.  Menim da je prva možnost bolj energetsko potratna, druga je pa bolj udobna in prihrani čas, udobje se pa plača.  Sušenje s toplotno črpalko je bolj učinkovito, vendar je najcenejši stroj še enkrat dražji kot najcenejši navadni kondenzacijski stroj. Navaden stroj porabi okoli 4 kWh, s TČ pa 2,5-3 kWh. To so okvirne primerjave, med 300€ navadnim kondenzacijskim strojem in 600€ strojem s TČ. Stanovanje pa ogrevaš ne glede na to ali sušiš perilo ali pa ne... Cena ogrevanje je odvisna tudi od energenta, stanje stavbe, lege stavbe, izolacije in mnogih drugih dejavnikov. ",
    "user": "...:TOMI:..."
  },
  {
    "message": "Spodaj so štirje primeri, v vseh predpostavimo, da je zunaj mraz in želimo stanovanje ogreti na neko konstantno temperaturo. (Povezavo med vlažnostjo in občutkom mraza zanemarimo.)  Erad - toplotna energija, ki jo oddaja radiator Eel - energija (ponavadi električna), ki jo porablja sušilni stroj Eogr - energija, ki se porablja za ogrevanje prostora Eizp - energija za izparevanje vode qi - specifična izparilna toplota vode m - masa vode v perilu pred sušenjem m' - masa vode, ki konča v zraku. Pri kondenzacijskem sušilcu velja m' < m  1. Sušenje perila na stojalu ali na radiatorju): Erad = Eizp + Eogr Eel = 0 Eizp = m*qi  2. Sušenje z nekondenzacijskim sušilnim strojem, segret in vlažen zrak imamo speljan v stanovanje: Erad + Eel = Eizp + Eogr Eizp = m*qi  3. Sušenje s kondenzacijskim sušilnim strojem: Erad + Eel = Eizp' + Eogr Eizp' = m'*qi < Eizp  4. Sušenje z nekondenzacijskim sušilnim strojem, odvod zraka je speljan iz stanovanja: Erad = Eogr Eel = Eizp + Eizgub (toplota, ki gre iz stanovanja skozi odvod zraka)  Najslabši je četrti primer. Prvi in drugi sta glede porabe energije enakovredna, glede stroškov pa je odvisno od načina ogrevanja. Če se grejemo na kurilno olje, nekih bistvenih razlik najbrž ni (ko sem nazadnje gledal, je bila cena električne energije primerljiva s ceno olja).  Tretji primer je glede porabljene energije najbolj ugoden. Glede stoškov pa najbrž tudi, razen če je ogrevanje precej cenejše od ogrevanja z elektriko (recimo drva). ",
    "user": "lobo_feroz"
  },
  {
    "message": "Stanovanje pa ogrevaš ne glede na to ali sušiš perilo ali pa ne...  Ja, ampak če sušiš perilo na stojalu, boš za ogrevanje porabil več energije.  Navaden stroj porabi okoli 4 kWh, s TČ pa 2,5-3 kWh. Za kakšno količino vode v perilu? Če imaš ta dva podatka (lahko jih izmeriš) in cene energentov, lahko izračunaš, kaj te pride ceneje. ",
    "user": "lobo_feroz"
  },
  {
    "message": "Ne biti dlakicepni, potem bi morali upoštevati vse razmere v stanovanju glede ogrevanja. Npr. št. oseb, ki se nahajajo v stanovanju, morebitno kuhanje in drugi toplotni dobitki el. aparatov...   Podatki, ki sem jih navedel so podatki o porabi na aparatih, t.i. Euro nalepke. Za podrobnejše informacije glede vlage je potrebno prebrati, kako so proizvajalci prišli do teh številk. ",
    "user": "...:TOMI:..."
  },
  {
    "message": " ...:TOMI:... je 30. dec 2012 ob 13:37 izjavil:Ne biti dlakicepni, potem bi morali upoštevati vse razmere v stanovanju glede ogrevanja. Npr. št. oseb, ki se nahajajo v stanovanju, morebitno kuhanje in drugi toplotni dobitki el. aparatov...  Ni res. Za samo primerjavo stvari, ki si jih naštel, nimajo pomena.  Gre se za preprosto vprašanje ali se med kurilno sezono splača uporabljati sušilni stroj. To me pa zanima zato, ker velikokrat slišim, kakšna grozna neekološka in neekonomična naprava je to.   V zgornjih primerih sem pozabil poudariti še eno važno stvar. Predpostavil sem, da je sušilni stroj v stanovanju. Če je naprimer v kleti, ki je sicer ne bi greli, je računica drugačna. ",
    "user": "lobo_feroz"
  },
  {
    "message": "Zakaj nimajo pomena? Človek ima 100 W toplotne moči, štedilnik, pečica imajo po par kilovatov, vse skupaj lahko nadomesti vsaj 2 radiatorja, se pravi je sušenje \"brezplačno\", saj porabimo energijo, ki je sicer odpadna.  Navedel si vse enačbe in spremenljivke, zato ne vem kaj še čakaš, da bo kdo namesto tebe izračunal? Sušilni stroj je luksuz. Ob povprečni porabi električne energije 10 kWh dnevno, kolikor jih porabi povprečno gospodinjstvo, če dodaš 4 kWh je to že 14 kWh, če sušiš vsak dan.  Jaz bi imel sušilca, če bi imel svoje gospodinjstvo, najbrž bi izbral takega s TČ, ker bi plačal LUKSUZ in ne bi gledal na porabo. Take stvari se gleda dolgoročno in skozi celo leto, ne samo pozimi.   Izven teme: Pozimi je zrak bolj suh, se pravi lahko sprejme vase vlago. Problem so nizke temeprature.  Sicer se pa nov objekt (hiša) mora sušiti eno zimo, da je pravilno presušen in da izpari vsa vlaga. ",
    "user": "...:TOMI:..."
  },
  {
    "message": "Zakaj nimajo pomena? Človek ima 100 W toplotne moči, štedilnik, pečica imajo po par kilovatov, vse skupaj lahko nadomesti vsaj 2 radiatorja, se pravi je sušenje \"brezplačno\", saj porabimo energijo, ki je sicer odpadna. Seveda, ampak za samo primerjavo to ni pomembno. Učinek tega \"dodatnega gretja\" je isti neglede na to kako sušimo perilo.  Navedel si vse enačbe in spremenljivke, zato ne vem kaj še čakaš, da bo kdo namesto tebe izračunal?  Sem si že odgovoril za primer, ko se ceni energentov za ogrevanje in sušenje ne razlikujeta, kar me je najbolj zanimalo. (Če sem se kje zmotil, bom hvaležen za popravek.)  Sušilni stroj je luksuz. Ob povprečni porabi električne energije 10 kWh dnevno, kolikor jih porabi povprečno gospodinjstvo, če dodaš 4 kWh je to že 14 kWh, če sušiš vsak dan. Ravno to je moj point, da pozimi sušilni stroj ni samo luksuz in da porabljeno energijo privarčuješ pri ogrevanju. (Pri podobnih cenah energentov.)  Poleti pa je zgodba seveda drugačna - plačaš udobje in seveda ni s tem nič narobe. Zakaj bi v tretjem tisočletju obešal in likal perilo, če se ti ne da.  ",
    "user": "lobo_feroz"
  },
  {
    "message": "Mimogrede... da cunj iz sušilca ni treba likat je... BS.  Pa če so cunje na štriku prav obešene je likanje enostavno. ",
    "user": "Pithlit"
  },
  {
    "message": " Pithlit je 30. dec 2012 ob 15:46 izjavil:Mimogrede... da cunj iz sušilca ni treba likat je... BS.  Pa če so cunje na štriku prav obešene je likanje enostavno.   Večine stvari ni potrebno likati, ampak jih takoj ko sušilec konča in so še tople, zložiš in pospraviš. Še vedno se lika srajce ipd bolj zahteven tekstil... ",
    "user": "JohanP"
  },
  {
    "message": "Ja. Večine. Enako kot na štriku. Valda pa ne peglamo spodnjic, trenirk, kavbojk, brisač...  Sušilec je vsekakor luksuz, brez katerega se povsem normalno lahko živi. Ni pa to pont debate. Me res zanima če je stvar ekonomsko upravičena. Brez upoštevanja udobja (da cunj ni treba obešat pa čakat en dan da se posušijo). ",
    "user": "Pithlit"
  },
  {
    "message": " ...:TOMI:... je 30. dec 2012 ob 12:00 izjavil:Pravijo, da perila iz sušilca ni potrebno likati, ne vem pa koliko to pomeni prihranka energije.    ohh, če bi si kdaj sam pral bi vedel kako ta trditev sploh ne drži. Likanje potencialno ni potrebno ob sušenju na vrvi pod pogojem da perilo dobro otreseš.  Za vse ostalo je tu peglajzn   Kr vprašte svoje mame ",
    "user": "Relanium"
  },
  {
    "message": "S sušilcem še nimam dovolj izkušenj, po sušenju na vrvi pa že dolgo nisem zlikal ničesar razen kakšne srajce. Pa nisem dobil občutka, da bi me ljudje čudno gledali.  ",
    "user": "lobo_feroz"
  },
  {
    "message": "V naši familiji imamo sušilne stroje že več kot 15 let v uporabi.V začetku smo živeli še v bloku in je bilo treba cunje nositi na podstrešno.V temi,mrazu,vetru... in takrat sem se vprašal če soproga ni vredna več kot tiste dve kilowatne ure štroma. ",
    "user": "Kawl6"
  },
  {
    "message": "Tako od oka bi rekel, da je najbolje cote sušit na stojalu, in 1x/dan ornk prezračiš prostor (prepih za 3 minute).  Je pa res, da je to \"od oka\" in nikakor ni plod izračunov.  Glede ogrevanja na plin/elektriko, je plin energetsko bistveno bolj učinkovit (in ne nujno tudi cenejši!), tako, da tukaj sploh ni debate. Pri pretvarjanju toplote v štrom so izkoristki zelo nizki. ",
    "user": "gzibret"
  },
  {
    "message": "Sušilec je vsekakor luksuz, brez katerega se povsem normalno lahko živi. Dokler sva bila z mojo sama v stanovanju, je to držalo. Z 2 otrokoma (eden še dojenček) pa se z zgoraj napisanim več ne morem strinjati . ",
    "user": "floyd1"
  },
  {
    "message": " floyd1 je 4. jan 2013 ob 09:47 izjavil:Sušilec je vsekakor luksuz, brez katerega se povsem normalno lahko živi. Dokler sva bila z mojo sama v stanovanju, je to držalo. Z 2 otrokoma (eden še dojenček) pa se z zgoraj napisanim več ne morem strinjati .  Točno tako, za dva se da sušit pozimi v stanovanju(debel bombažni pulover je problem) Ko pa pride otrok, se pa zabava konča. ",
    "user": "Magic1"
  },
  {
    "message": "Luksuz je dokler ga imaš izključno za hitrost sušenja. So pa ljudje, ki enostavno nimajo opcije obešat perilo, za njih pa je nuja. Oz nuja nastane že ko enostavno nimaš dost oblačil, da bi lahko čakal, da se posuši. Torej kot je zgoraj nekdo omenil, če imaš otroke... ",
    "user": "RejZoR"
  },
  {
    "message": "Najbolje je, da cunje sušiš v prostoru, ki ga ogrevaš s hladilnikom, skrinjo, kakim strežnikom, fitnes napravo ali čim podobnim. V takem perostoru je potem fino imeti še toplotno črpalko za ogrevanje sanitarne vode. ",
    "user": "driver_x"
  },
  {
    "message": " Magic1 je 4. jan 2013 ob 10:38 izjavil:floyd1 je 4. jan 2013 ob 09:47 izjavil:Sušilec je vsekakor luksuz, brez katerega se povsem normalno lahko živi. Dokler sva bila z mojo sama v stanovanju, je to držalo. Z 2 otrokoma (eden še dojenček) pa se z zgoraj napisanim več ne morem strinjati .  Točno tako, za dva se da sušit pozimi v stanovanju(debel bombažni pulover je problem) Ko pa pride otrok, se pa zabava konča.  Mi smo v stanovanju prvo zimo, ko smo bili še (že) trije, skasirali še malo plesni (kljub rednemu zračenju in v sicer suhem stanovanju), ker je pozimi za dvosobno stanovanje bilo sušenje tudi do dveh strojev perila dnevno očitno preveč. ",
    "user": "floyd1"
  },
  {
    "message": "Mi uporabljamo Sušilni stroj Beko,in smo zelo zadovoljni. Kupili smo,da lahko sušimo hkrati 9kg. in je Razred A,plačali smo pa okoli 750€ in delu je res odlično ",
    "user": "kriko07"
  }
]