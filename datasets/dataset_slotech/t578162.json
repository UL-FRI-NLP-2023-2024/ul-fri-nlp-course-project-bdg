[
  {
    "message": "Odprl sem že podobno temo o avtu, ki je star 2 leti-Seat Ibiza 1.2.  Da se vprašanje tam ne izgubi postavim še tukaj:  Katere stvari se splača zavarovat? Do kakšne starosti zavarovat kasko?  V glavnem na katere stvari moram biti pozoren in jih je dobro zavarovati, da me ne bodo agenti kaj nategovali. Ker bom šel k par različnim in se poskušal pogajati za ceno...  Hvala ",
    "user": "Dajarra"
  },
  {
    "message": "Parkirišče je _must_. Čeprav drago kot žafran.  Če voziš defenzivno je kasko nesmiseln. Pri novih avtomobilih na leasing je na žalost obvezen.  Jaz imam slednje: B - naravne in elementarne nesreče D - divjad in domače živali E - steklo H - parkirišče J - zunanja svetlobna telesa in ogledala  Če imaš pri isti zavarovalnici sklenjeno še kakšno polico vprašaj za paketne popuste. Nato vprašaj, še za kakšen komercialni popust, potem pokaži druge predračune, če so cenejši se razume in na koncu vprašaj za gotovinski popust. Če imaš namen plačati z gotovino. Ponavadi dobiš nekje 5%. ",
    "user": "black ice"
  },
  {
    "message": "Glede na to da govorimo o avtomobilu, ki je stal 10k EUR, je smiselno ravno obratno. Zavaruješ splošni kasko in se ti jebe za dodatne neumnosti kot so parkirišča, divjad itd. Pri odbitni franšizi 100€ moraš dvakrat letno uveljavljat katerega od teh dodatkov, da bi se ti splačali. Poleg tega so brez splošnega kaska te stvari dostikrat občutno dražje. Če nisi ravno bolan na to, da popralvjaš vsako pikico na avtu boš tako precej ceneje čes prišel. Če pa že pride do česa večjega, pa je tvoja participacije pač 100€. ",
    "user": "St235"
  },
  {
    "message": "Lakotnik29 in kdo bo plačeval malus ob koriščenju splošnega kaska? Delne kombinacije imajo klub samoudeležbi pri plačilu ravno to prednost, da ne vpliva na bonus pri kasku. Če greš za vsak škodni primer, ki se krije iz kaska za dva razreda navzgor si kmalu na ničli. ",
    "user": "SkIDiver"
  },
  {
    "message": "Glavno vprašanje, ki se pojavi ob tem: kaj ti je bolj pomembno? Kako privarčevati in vseeno imeti nekaj ugodnosti ali kako priti skozi s čim manj težav na račun večjega plačila? Glede na to, da je OP vprašal kaj se splača sem sklepal, da želi privarčevati z nekaj ugodnostmi.  Na način opisan v prejšnjem postu sem letos privarčeval 250€. ",
    "user": "black ice"
  },
  {
    "message": " SkIDiver je 23. avg 2013 ob 10:47 izjavil:Lakotnik29 in kdo bo plačeval malus ob koriščenju splošnega kaska? Delne kombinacije imajo klub samoudeležbi pri plačilu ravno to prednost, da ne vpliva na bonus pri kasku. Če greš za vsak škodni primer, ki se krije iz kaska za dva razreda navzgor si kmalu na ničli.   Predvsem je odvisno kolk koristiš kasko. Če popravljaš vsako pikico pol vsekakro čim več delnih kaskov. Če rabiš kasko za takrat, ko ti pol avta manjka potem je dovlj splošni kasko. TO si mora pač vsak sam ugotovit. Ravno tako je velika razlika ali štartaš iz nule al si že v PR 1. ",
    "user": "St235"
  },
  {
    "message": "Ti bom dal čisto dotičen primer. Mami so najprej na parkingu zbili prednji konec. Desni žaromet uničen, odbijač polomljen, maska polomljena, pokrov motorja malce povit, nosilec hladilnika počen. Strošek popravila je bil krit iz kombinacije parkirišče. Čez dobra dva meseca ukradejo vse štiri okrasne pokrove. Je šlo iz kombinacije kraja.  V naslednjem letu zavarovanja menjam na prednjem levem žarometu žarnico in ugotovim, da je počen spodnji nosilec žarometa, ki so ga očitno spregledali pri poškodbi iz parkirišča. Škoda se je morala uveljavljati ločeno od prvega primera in je šlo pod kombinacijo svetlobna telesa.  Če seštejem skupaj strošek zavarovanja, znesek samoudeležbe pri 1% odbitni franšizi polnega kaska in znesku zavarovanja za katerega bi se podražila kasko premija. IMO ni računice. In sedaj je avto spet brez enega okrasnega pokrova, ki ga je očitno nekdo krvavo potreboval in ga niso motile niti plastične vezice, ki so skrbele, da pokrov ne bi odletel med vožnjo.  Je za presodit kje bo avto stal in kakšen strošek in riziko ti to lahko prinese. V dotičnem primeru pride ceneje, če je avto zavarovan z vsemi kombinacijami kot pa samo s kaskom.  Vsekakor pa je smiselno zavarovat avto s polnim kaskom in kombinacijo kraja, če zanj plačuješ kredit ali leasing. Imaš vsaj nekaj finančnega kritja, če pride do kraje vozila.  Overall pa v določenih primerih pride kompletno zavarovanje na koncu cenejše kot osnovno + nekaj dodatkov poleg. Recimo polno zavarovanje pri Triglavu za 77kW, novonabavno vrednost 15k€ in 1% odbitne franšize je prišlo 680€ brez bonusa za AO ali kasko premijo. AO in razne kombinacije pa 620€ s tem, da ni mogoče zavarovati kraje brez kasko zavarovanja. ",
    "user": "SkIDiver"
  }
]