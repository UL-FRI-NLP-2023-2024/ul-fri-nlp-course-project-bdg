[
  {
    "message": "Nisem nikjer še zasledil podobne teme, pa sem se odločil, da jo odprem. Pri svojih 25ih letih se mi zdi, da sem proti nekaterim videl zelo malo sveta..Nekateri so že pri 15ih bili tako domači na letalu, kot da bi se peljali z avtobusom in pri svojih 20ih videli že nemalo držav.  - Glede na današnje razmere in budget pri študentih, ki vemo, da ni ravno velik, me zanima kako zbirate denar za potovanja? - Koliko časa v povprečju šparate denar za eno potovanje? - Si mogoče potovanja vzamete na obroke preko staršev ali pa recimo na kakšen študentski kredit? - Koliko v povprečju porabite za potovanja oz. za eno potovanje?  - Ali potujete predvsem po Evropi ali tudi po drugih celinah? - V koliko različnih državah ste že bili? ",
    "user": "eric_cartman"
  },
  {
    "message": "Jaz tam do 23 tudi nisem kaj dosti sveta videl... ko imaš enkrat službo in motivacijo (punco/ženo v mojem primeru) je pa fino malce hodit naokoli.  -Varčevanje... hm vsak mesec nekaj na stran? -Par mesecev bolj intenzivno pred dopustom -Razen 1x, ko sem vzel 2000€ limita na banki... nikoli. Če ni denarja ga pač ni. -Za dopust porabim tam 7dni/1000-1500€. Odvisno koliko je otrok, ogledov kakih znamenitosti,... za ležat na plaži vsak dan se pač ne rabi veliko. Če se misliš pa potapljat, jahat, najemat scooterje, čolne pa itak nanese. -Zaradi stroškov se potuje bolj po Evropi. Bi šel pa z veseljem v ZDA, Japonsko, Avstralijo, NZ in še kam. -Grčija, Mehika, Francija, Italija, Nizozemska, Avstrija, Belgija, Slovaška. *V Nemčiji sem že bil, a večinoma le tranzitno. Je pa v planu letos Legoland.   * 2 leti nazaj sem najel Avtodom in šel po Evropi. Super iskušnja za kar sta bila 2 tedna komaj dovolj. Je pa šlo ene 3000-3500€ (6 oseb).  *Na medene sva šla z mojo v Mehiko. Za dva je prišlo preračunano 4000€ + hrana, vstopnine ",
    "user": "MIHAc27"
  },
  {
    "message": " eric_cartman je 23. feb 2014 ob 16:31 izjavil: - Glede na današnje razmere in budget pri študentih, ki vemo, da ni ravno velik, me zanima kako zbirate denar za potovanja?   Star sem 26 let. Denar sem si zmeraj prisparal sam (skoraj celotni faks, sem zraven tudi nekaj delal)   eric_cartman je 23. feb 2014 ob 16:31 izjavil: - Koliko časa v povprečju šparate denar za eno potovanje?   Jaz sem enakomerno sparal ves cas in si lahko s tem privoscil nekaj potovanj letno.  eric_cartman je 23. feb 2014 ob 16:31 izjavil: - Si mogoče potovanja vzamete na obroke preko staršev ali pa recimo na kakšen študentski kredit?   Ne.  eric_cartman je 23. feb 2014 ob 16:31 izjavil: - Koliko v povprečju porabite za potovanja oz. za eno potovanje?    Odvisno. Recimo JV Azija cel mesec te lahko pride 1500€. Na Japonskem/NZ po drugi strani bos to pokuril se preden bos rekel keks.  eric_cartman je 23. feb 2014 ob 16:31 izjavil: - Ali potujete predvsem po Evropi ali tudi po drugih celinah?   Evropo sem ze precej predelal tako, da za daljsa potovanja raje izbiram druge celine (ceprav ravno letos pa planiram obisk Skotskih visavj).  eric_cartman je 23. feb 2014 ob 16:31 izjavil: - V koliko različnih državah ste že bili?  Uf ne vem, 40?  Je pa tako, dokler sem imel faks sem imel pa malo denarja, sedaj, ko imam sluzbo imam pa denar, nimam pa casa :D. ",
    "user": "Smurf"
  },
  {
    "message": "še moj piskerček... Sicer si vprašal precej hecna vprašanja (ne vem, kaj bi dejansko rad slišal), in ne boš dobil prav uporabnih odgovorov. Lahko pa vprašaš še kaj druga...   > Glede na današnje razmere in budget pri študentih, ki vemo, da ni ravno velik, me zanima kako zbirate denar za potovanja?  Varčevanje. Ni druge ;)   > Koliko časa v povprečju šparate denar za eno potovanje?  Odvisno od tega, kam greš (stroški) in koliko zaslužiš (prihodki). Razlike so tako velike, da lahko zadostuje 1 mesec šparanja (recimo Turčija izven glavne sezone že za 300 EUR), ali pa celo leto ni dovolj (Avstralija).   > Si mogoče potovanja vzamete na obroke preko staršev ali pa recimo na kakšen študentski kredit?  Ne! Če ni denarja, ni denarja. Pika.   > Koliko v povprečju porabite za potovanja oz. za eno potovanje?   He he he... odvisno, kam greš in kaj si tam privoščiš. Če spiš v največjih luknjah in ješ s paraziti kontaminirano hrano in parazite potem uspešno zatiraš s kakšno lokalno žganarijo, lahko živiš precej poceni. Navzgor cene, ni važno, kam greš, niso omejene ;) Recimo:  J. Afrika - 2 tedna, 1800 EUR (vključno z letalsko karto), najem avta ter 3-dnevnim ogledom Krugerjevega parka (ki je požrl precej EUREUREUR) Kirgizistan - 10 dni, najem avta in šoferja, spanje v višjem cenovnem rangu (razen 3 dni, ko smo spali v jurtah), cca 1100 EUR Indonezija - 4 tedne, prevažanje znotraj države z avijonom, spanje nekje v sredinskem cenovnem razredu in parkrat najem taxija za prevoz med mesti (ker vožnja z lokalnimi busi vzame absolutno preveč časa, ki sem ga raje porabil za kaj drugega, kot se gnesti na sedežu skupaj s kakšno kozo), skupaj z letalsko karto - 1800 EUR Turčija - 1 teden izven sezone, poceni... cca 500 EUR, vključujoč najem rent-a-carja, da smo se malo vozili naokoli, ker se nam hotelska plaža ni dopadla preveč Portugalska - road trip z najetim kombijem, 14 dni, budget varianta (spanj večkrat tudi v spalkah nekje na prostem, in pa v kampih v šotorih), cca 500 EUR Norveška - road trip z najetim avtodomom, 3 tedne okoli Baltika, drago u iber piz** mat***, predvsem Norveški del. Hvala bogu smo vzeli hrano in ostalo s seboj, kolikor se je le dalo, tako, da na Norveškem niti nismo kaj veliko zapravljali, recimo 2500 EUR Izrael - 1 teden - absolutno preveč EUREUREUREUR, nikoli več! Dražje, kot karkoli, kar sem videl do sedaj, hočem pozabit čim prej  Nigerija - grem čez par mesecev, poročam....   > Ali potujete predvsem po Evropi ali tudi po drugih celinah?  Evropo sem že prevozil podolgem in počez, razen morda kakšne manjše luknje (vse pač res ne gre...). Glede potovanj po Evropi je poležavnje na Hrvaški plaži čisto dovolj zame, ne rabim več Evrope kot to.  Evropa je blizu, ampak draga. Azija je daleč, zato boš dal EUREUREUR za letalsko karto (računaj med 600 in 800), ampak je tam zelo poceni, ko se navadiš barantanja z lokalci. Odloči se sam.... Vsekakor Azije morda iz prve ne priporočam, raje pejdi kam bližje, recimo Turčija, Ukrajina... Morda je jug Italije ali pa ogled Neaplja z okolico tudi čisto dobra destinacija za pridobivat popotovalne izkušnje....  > V koliko različnih državah ste že bili?  Ne štejem več.... Lahko pa povem, da je moj otrok (star 1.5 leta) bil v večih državah, kot povprečen Slovenec na koncu življenja.  To je to...  Kar pogumno!!!! Moj nasvet... Najprej našparaj EUREUREUR, potem si kupi letalsko karto. Šele potem začni planirat, he he.... ",
    "user": "gzibret"
  },
  {
    "message": "Oh ja, Izrael tudi mene ne bo vec videl, nenavadno drag (celo bolj kot skandinavija) in napet cuden folk. Me ne vidi vec. Da ne omenjam zaslisanj na meji kaj sem pocel v arabskih drzavah...  @gzibret glede Kirgizistana, se ti da kaj vec napisati kaksne izkusnje si imel tam, pa koliko od 1100€ si dal za letalsko karto? Se slisi interesantno. ",
    "user": "Smurf"
  },
  {
    "message": "Na dopust se gre, če je denar. Nikoli si pa za to ne sposojam. Koliko se plača za potovanje je odvisno od destinacije, načeloma ponavadi < 1000 EUR / 4 tedne (največ za letalske karte, ostalo je poceni, sploh če se poslužuješ couchsurfinga). Videl sem že kar nekaj držav, trenutno mi v Evropi manjka še del območja bivše SZ. Želja sta Afrika in Azija. ",
    "user": "Ice-Heki"
  },
  {
    "message": "Hmm... Letalska karta je bila 650 €. Povezava je super preko Istanbula. Štartaš od doma, čez 10 ur pa si že v hotelu v Biškeku.  Če greš tja, se nauči vsaj malo rusko (vključujoč branje cirilice), ker angleško razen v glavnem mestu ne govori (skoraj) nihče. Poglej na stran CBT: http://www.cbtkyrgyzstan.kg/index.php/e...  V glavem mestu imajo pisarno. In potem zrihtajo vse, od šoferja naprej.... Če želiš, lahko tudi konja, in greš po kirgiziji s konjem (brez heca!). Počasi se pa učijo grdih azijskih navad... probajo nategovat po malem in vseskozi nekaj mutijo, vendar so še tako sramežljivi, da je dovolj, da jih le malo postrani pogledaš in se že začenjajo opravičevat in hitijo še enkrat peračunavat zneske z njihovim kalkulatorjem.  Za avto smo dali cca 500 €, samo je bil ultra nobl jeep. Šoferju plačaš še hrano in spanje, kjerkoli že si. Pelja pa tudi povsod, kamor mu rečeš, vključujoč najbolj divje offroad variante. ",
    "user": "gzibret"
  },
  {
    "message": "Tole s konjem sem ze slisal, samo v verziji z Mongolijo. Sam je pomoje za nas, ki smo nevesci jahanje jeep bolj prijazen :D. Za pogajanje cen imam ze debelo kozo (vadil precej v JV Aziji), edino ruscina zna biti problem (na zalost z drago pokrivava trenutno samo jezike anglescino, nemscino, francoscino, italjanscino, no hrvate pa srbe tudi se razumeva) ... je pa nekaj takega definitivno na TODO spisku. ",
    "user": "Smurf"
  },
  {
    "message": "Glede na prebrano predvidevam, da vas ima že kar večina redne službe..Imam prav?   Naju z mojo drago vleče prav tja v azijske in afriške države (Avstralija je s takimi cenami kot jih ima le sanjska destinacija za naju), ampak kot kaže, se bova morala še nekaj časa držati Evrope in njene bližnje okolice.   Mi je pa že od nekdaj uganka, zakaj so npr. letalske karte za Afriko tako drage oz. dražje kot prevoz npr. Evropa-ZDA.   Potem pa še dodatno vprašanje..  Tisti, ki ste že veliko prepotovali po Evropi.. Katera destinacija v Evropi vam je bila najbolj zanimiva in zakaj? ",
    "user": "eric_cartman"
  },
  {
    "message": "Arabci me ne vidijo nikoli vec...svinje umazane(govorim o higieni in wcjih). Kar se tice denarja...mal nasparas pa je. Dejansko so lahko ta potovanja relativno \"poceni\". Se da vse kar je bilo napisano obiskati se mnogo ceneje. Fora je samo v temu, koliko si pripravljen \"trpeti\". Jst recimo ce mam izbiro(ce ne grem s kolegi, ki res pazijo na denar) pri sobah ne sparam.  Pa tud za zabavo(pijaca, zur, hrana) zapravim tok, da bi si folk, ki zna sparat verjetno znal podvojit svoje pocitnice. Ampak spet za ceno udobja pri katerem sem vsako leto pripravljen delati cedalje manj kompromisov(obubozaj kot gospod pa te fore) :) Ampak se pa drzim tistega, kar je bilo zgoraj napisano. Ce ni denarja ne grem. Denar, ki ga prisparam oz namenim za pocitnice zapravim za karkoli mi tam pase in mi ni zal. Ce bi vzel na kredit in potem kupil nepotrebno zadevo/vzel nek brezvezen turisticni izlet bi me verjetno bolelo. Zate in za tvojo drago so azijske drzave super destinacija. Pazi samo na obdobje, ki je v tisti drzavi(da ne bos uletel ob kaksnem monsunskem obdobju pa 14 dni sonca ne bos videl) pa da ne bos zensko pripeljal v hotel/motel/sobo, kjer vaju bodo na koncu pozrle stenice in se kaksne bolj eksoticne zuzelke. To je res edini zadeva, kjer rajsi placaj malce vec(ZARADI ZENSKE...ti bos ze prezivel). Hrana je smesno poceni in tudi pri domacinih jst se nisem imel nobenih problemov(tud ce je luknja lahko vidis, kje pazijo na cistoco. Znucana posoda in sesuta kuhinja se ne pomeni, da je umazano). Pa roke umivat redno. Plaze so pa ponavadi tok lepe, da ti bo zenska odpustila vse, kar se vama zgodi na poti.  Zdele sem ravno s Filipinov prisel nazaj in polovica pocitnic je bila super. Prvi otok...ni da ni. Drugi otok totalna ciganija. Sem dejansko zapravil 2x tok kot na prvem samo zato, da sem mel kaj za delat, tko da te lahko tud \"cenejsa\" lokacija na koncu drago stane. Takoj ko bo mozno pa direkt nazaj na Tajsko. Tam mi ne glede na lokacijo ni bilo se nikoli zal obiska. Z ali BREZ punce :) ",
    "user": "Looooooka"
  },
  {
    "message": "Ce te zanima Azija/Afrika zacni s Tajsko, ker je zacetniku prijazna (samo nauci se barantati, pa zmeraj vprasaj za ceno storitev ala taxi v naprej), precej poceni, odprta, ljudje znajo anglesko. Mene je budget varianta prisla (bil v cisto solidnih sobah) 1300€ - 3 tedne (pa skoraj polovico od tega je slo za letalsko karto, bivanje tam je skratka skoraj zastonj), luksuzna varianta (luksuzni bungalovi, boljsi hoteli, iz enga konca na drug tajske sem uporabljal letala itd.) pa cca. 1800€ v 2 tednih.  Glede Evrope, ideje:  - Voznja z avtomobilom po juznem delu Italije, Siciliji, Korziki znajo biti zabavni. Super pokrajina, dobra hrana, fajn ljudje, zgodovinska nahajalisca... - Irska: Lutanje po samotnih travnikih, ki imajo tisto tipicno irsko zeleno barvo, obisces majhne otocke (kjer lastnih samo za tebe odpre pub), prespis v lokalnih B&B, kjer ti zjutraj postrezejo s kraljevskim zajtrkom  Potem so itak klasike balkan (poceni, dobra hrana, zabavni ljudje), London/Pariz (velemesto, ki ima res vse), Skandivija je lustna sam draga k pi****, kaksna Svicarska hribovja poleti, ma imas stvari kokr hoces, odvisno kaj te zanima. ",
    "user": "Smurf"
  },
  {
    "message": "-Transibirska železnica 2 meseca 1800 eur: *letalo, vlak-dve smeri, bus,taxi,.. Najem kombija za 10 dni, *spanje na vlaku, parku,pločniku, hostlih, v šotori,..  -Baltik (Litva, Latvija in Estonija) 9 dni z avtom 600eur: *spanje v šotoru, pod drevesom in preko couchsurfing-a,  -Madžarska, Slovaška, Romunija, Srbija in Bosna (tri tedne)je bilo 400 eur:  *vlak, bus, štop, taxi, konska vprega,...  *spanje na vlaku, v šotu,pri znancu in couchsurfing,  -smučanje Francija 7 dni 350-400 eur: *poceni apartmaji v akiji. *hodili pa smo z avtom ali busom,  -potapljanje na Tenerifih 7 dni 700 eur: *letalo, *spanje v apartmajih (120 eur na teden), *za samo potapljanje sem odštel 350EUR, *na otoku smo rental tudi avto.  -španija 7 dni (150 eur): *letalo, *spanje pri znancu+hostel, kateri nam je rental avto  Rim 5 dni 100: -prevozi org, -spanje pri znancih,  Potem so še evropska mesta. Spanje v hostlu in pri znancih.  Če želiš lahko ugodno potuješ. Npr:  -greš štopat, prevozi.org, poceni letalse (npr. kolega je dobil povratno za maroko 20 eur), -spiš lahko v hostlih, pod šotorom, zmaga pa verjetno couchsurfing. Preko couchsurfinga spoznaš ljudi, ki ti predstavijo mesto in lokacije kamor zahajajo domačini, -glede hrane: v poceni državah si lahko privoščiš jest zunaj, drugač pa kuhanje pašte,..  Če želiš lahko poceni potuješ, odsvetujem pa se izposojo denarja za potovanja. Jaz sem namreč vedno si prišparal od dela. Ko sem šel s transibirsko sem bil študent in sem za omenjeno potovanje delal celo leto:) ",
    "user": "Damiani"
  },
  {
    "message": " eric_cartman je 23. feb 2014 ob 16:31 izjavil:Nisem nikjer še zasledil podobne teme, pa sem se odločil, da jo odprem. Pri svojih 25ih letih se mi zdi, da sem proti nekaterim videl zelo malo sveta..Nekateri so že pri 15ih bili tako domači na letalu, kot da bi se peljali z avtobusom in pri svojih 20ih videli že nemalo držav.  - Glede na današnje razmere in budget pri študentih, ki vemo, da ni ravno velik, me zanima kako zbirate denar za potovanja? - Koliko časa v povprečju šparate denar za eno potovanje? - Si mogoče potovanja vzamete na obroke preko staršev ali pa recimo na kakšen študentski kredit? - Koliko v povprečju porabite za potovanja oz. za eno potovanje?  - Ali potujete predvsem po Evropi ali tudi po drugih celinah? - V koliko različnih državah ste že bili?   V Avstriji, Italiji, Nemčiji in Sloveniji. To so vse države, kjer sem bil, tako da nisi edini, ki se ne vozi vsak dan z letalom. ",
    "user": "einstein :P"
  },
  {
    "message": "Nizozemska, Nemčija, Avstrija, Italija, Hrvaška, Srbija, Bosna, Črna gora, Francija, Slovaška, Španija, Kitajska, Hong Kong, Rusija, Ukrajina, Češka, Grčija, Tunizija, Turčija to je tko na hitro do mojega 18 leta. Neki dopust s tastarimi, večinoma pa 3-5 dni s kolegi/kolegicami (letalo, motel) nekaj pa z motorjem, kjer si res samo za gušt in uživaš na full. ",
    "user": "jazbec"
  },
  {
    "message": "Niti ne, priložnostna dela med vikendi, štipendija pa ne zapijem usega. Se pa da prit poceni skozi, ker kot sem rekel nizkocenovniki+motel/hostel. ",
    "user": "jazbec"
  },
  {
    "message": " eric_cartman je 24. feb 2014 ob 15:26 izjavil:Glede na prebrano predvidevam, da vas ima že kar večina redne službe..Imam prav?   Naju z mojo drago vleče prav tja v azijske in afriške države (Avstralija je s takimi cenami kot jih ima le sanjska destinacija za naju), ampak kot kaže, se bova morala še nekaj časa držati Evrope in njene bližnje okolice.   Mi je pa že od nekdaj uganka, zakaj so npr. letalske karte za Afriko tako drage oz. dražje kot prevoz npr. Evropa-ZDA.   Potem pa še dodatno vprašanje..  Tisti, ki ste že veliko prepotovali po Evropi.. Katera destinacija v Evropi vam je bila najbolj zanimiva in zakaj?   Dosti poceni variante so po vzhodni Evropi. Češka, Slovaška, Poljska in pa recimo baltske države. Imaš ogromno za videt cene pa občutno nižje od (za moje pojme posiljenih in precenjenih) zahodno evropskih destinacijo. Pri tem da večino tega lahko obiščeš s svojim avtomobilom. Mi smo šli par let nazaj za en mesec slovaška - poljska - češka. Dva para, šotore in piči miki.   Zanimiva je tudi portugalska. Za renta car izven sezone sva dala s punco 50EUR za cel teden (pegugeot 307), nočitve so bile okol 20EUR-35EUR (bed and breakfast) oziroma sva spala preko couch surfinga. Dol sva bla dva tedna, pa bi komot ostala še en teden, ker nama je za precej juga zmanjkalo časa.  Drugače pa afrike (sahara in južno) ne priporočam za začetek popotovanj. Dosti boljša izbira je azija. Kot je bilo že predlagano je bila Tajska. Drugače pa niso napačne tudi sredozemske lokacije kot je tunizija, maroko, egipt...  Glede cene je pa to v veliki meri odvisno od tega kaj pravzaprav pričuješ. Hotelske nočitve in podoben šmoren seveda nabijejo ceno. Midva če se le da uporabljava couch surfing, ker gre preprosto za neprecenljivo izkušnjo, ki ti jo nobena turistična namestitev ne more nudit. Samo to seveda s sabo potegne take in drugačne nepričakovane kulturne razlike. Tako, da če dnevno rabiš toplo vodo in svojo posteljo potem couch surfing ni najboljša izbira za afriko/azijo. Drugače pa tudi hostli niso slaba izbira. Tudi če vzameš sobo za 2/4 so še vedno cenovno precej ugodni in ker na takih potovanjih ponavadi več kot dan dva ne spiš na eni lokacije je vseeno. Je pa seveda to odvisno predvsem od vaju in tega kaj so vajini minimalni standardi. ",
    "user": "St235"
  },
  {
    "message": "bil sem na havajih, sejšelih, maldivih. ",
    "user": "korenje3"
  },
  {
    "message": "Bistvene stvari kjer lahko največ prišparaš: - standard nočitev - tukaj gre vse od 2-3$ pa do +200$ - prehrana - Če vsak dan ješ v gostilni se v enem mesecu nabere kar konkretna številka. V aziji za bakšiš na stojnicah dobiš svega in svašta. Hrana v gostilni je bila pa od oko 5-10x višja - letalska karta - Bolj kot si flesibilen glede lokacije in datuma bolj ugodne cene dobiš. Za nas najbližje letališče z ugodnim cenami je Marko polo ali potem Munchen. Seveda pa se da dobit ugodno ponudbo tudi iz zagreba (bližnji vzhod), gradca, trsta... Ravno tako je fino, da nimaš zabetoniran datum odhoda prihoda, ker včasih je lahko tudi 20-30% razlike v ceni, če letiš kak dan prej kasneje. Enako velja za lokacijo. Enkrat sva šla kupovat karte za severno afriko, kupila sva pa azijo. Je bila pač ugodna varianta:) - ne nasedaš na očitne turistične pasti - Namesto, da se zanašaš samo na neke vodiče (lonley planet) si pred odhodom pomagaj s googlom in forumi, da vidiš kaj se dejansko splača videt. V aziji in afriki se je ponavadi treba izogibat ljudi ki tekoče govorijo angleško :) sploh ko ponujajo take ali drugačne brezplačne storitve itd... Vstopnice, vozovnice in podobno šaro vedno kupuješ na uradnih prodajnih mestih, ker drugače zna cena narast tudi za faktor 10. - javni prevoz - V večini držav je celoten smisel taksistov kako čim bolj nategnit turiste. Tako da ne škodi, če malo naštudiraš javni prevoz. Če pa že moraš z taksijem pa obvezno zahtevaj uporabo taksimetra (če si v kolikor toliko civilizirani državi) drugače se pa OBVEZNO v naprej dogovori kakšna je cena. Če lahko zbiraš ne jemlji taksija ob glavnih turističnih atrakcija/železniški/letališču...  Drugače pa najin seznam obsega bolj kot ne celotno Evropo, sever Afrike, centralno in južno azijo, severno Ameriko in bližnji vzhod. Naslednja na seznamu je centralna Amerika ali pa mikronezija. Naslednji korak pa bivša sovjetska zveza in avstralija. ",
    "user": "St235"
  },
  {
    "message": "Nekaj kul nasvetov popotnika, ki se ukvarja samo s tem.    se njegov blog: http://migrationology.com/ lp, d. ",
    "user": "delfinus"
  },
  {
    "message": "Ima kdo kakšno priporočilo - kam se odpraviti aprila/maja? Za kakih 20 dni. ",
    "user": "genesiss"
  },
  {
    "message": "a kdo mogoče ve koliko hrane lahko voziš(avtodom, kombi) po EU državah je kaj umejitev? ",
    "user": "goldenratio"
  },
  {
    "message": " eric_cartman je 24. feb 2014 ob 15:26 izjavil:Glede na prebrano predvidevam, da vas ima že kar večina redne službe..Imam prav?   Nop, še študiram. Vsak mesec se poskusi kaj prihraniti, potem pa se kvalitetno porabi za raziskovanje sveta.   eric_cartman je 24. feb 2014 ob 15:26 izjavil:Naju z mojo drago vleče prav tja v azijske in afriške države (Avstralija je s takimi cenami kot jih ima le sanjska destinacija za naju), ampak kot kaže, se bova morala še nekaj časa držati Evrope in njene bližnje okolice.  Povratno karto do Maroka dobiš že za < 100 EUR. Če barantaš in ne spiš v hotelih, potem prideš skozi za precej malo denarja.   eric_cartman je 24. feb 2014 ob 15:26 izjavil:Potem pa še dodatno vprašanje..  Tisti, ki ste že veliko prepotovali po Evropi.. Katera destinacija v Evropi vam je bila najbolj zanimiva in zakaj?  Meni je bila ubistvu najbolj všeč Romunija (sever - Sighetu Marmatiei, Săpânţa, Borşa, Vatra Dornei). Zakaj? Popolnoma drugačen svet ... nikomur se nikamor ne mudi, zanimivi ljudje, dobra hrana ... Je pa res, da mogoče komu ne sede \"kamp\" brez vode in elektrike :) Tudi notranjost Bolgarije je zanimiva (priporočam nastanitev v tem kampu). Obe sta precej poceni. Zanimiva je tudi Švedska, je pa malce dražja ... ",
    "user": "Ice-Heki"
  },
  {
    "message": " goldenratio je 24. feb 2014 ob 20:13 izjavil:a kdo mogoče ve koliko hrane lahko voziš(avtodom, kombi) po EU državah je kaj umejitev?   načeloma toliko kot jo fizično noter spraviš. Zataknilo bi se šele, če bi imel take količine da bi cariniki ali lokalni tržni inšpektorat posumil, da prodajaš hrano. ",
    "user": "St235"
  },
  {
    "message": "No ja..Še to moram povedati, kaj sploh želim od potovanja.. Ugotovil sem, da mi celodnevna poležavanja na plaži ne ustrezajo. Tako, da če se že odpravljava kam v bližino sanjskih plaž, jih maksimalno izkoristiva in tam leživa max 4 ure, potem pa se bolj kot ne naveličava sedenja.   Torej gre se nama bolj za aktivne počitnice, da kaj lepega, zanimivega, novega, dobrega vidiva/okusiva. Skratka bolj kot lenarjenje na plaži iščeva zanimive kraje, kjer se da pogledat kaj zanimivega naj bo to narava, kultura, lepa mesta itd. Ponavadi edino ne zahajava v kakšne cerkve ali pa muzeje. Se nekako distancirava od zgodovine.   @goldenratio  V schengenu omejitev ni, razen za alkohol in tobačne izdelke kakor vem je neka zgornja meja. Ostalo kramo lahko voziš s seboj.  ",
    "user": "eric_cartman"
  },
  {
    "message": "O fajn, pol pa 50kg špagetov, pa konzerve pa gasa :)... kolk pa mislite, da bi bila max količina skunka(marihuane), da ne bi šel v zapor če me na meji dobijo (2g, 5g, 10g,...?)brez namena preprodaje (osebna uporaba) bolj države kova ITA, NEM, AUS,SWE.... a so hude kazni? ",
    "user": "goldenratio"
  },
  {
    "message": "Mladi lahko toliko potujejo ker BACKPACK-ajo: (backpacking oz popotništvo, NE turizem!) - Izkoristijo akcije nizkocenovnikov, - potujejo le z ročno prtljago,  - sami si kupijo karte prek neta (ne prek tur. agencij!), - potujejo v cenejše države (npr: azija, portugalska, balkan, ex-sovjetska) ali območje/regije/mesta - so fleksibilni glede datumov potovanja (karte so cenejše na ne-praznike/dopuste in mal izven sezone) - uporabljajo poceni hostle, dormitory (www.hostelbookers.com) (in si včasih sami kuhajo)  - ali couchsurfajo (www.couchsurfing.com) - uporabljajo javni prevoz (in ne privat prevoznikov, rent-a-car) - morda kupijo turistične pakete preko kuponkotov (v tujini pa kuponkote za restvracije v tujini),  - se izogibajo mainstream high-class turizmu in kao \"prestižnim\" turbo-turističnim atrakcijam/vstopninam - se ne razpucavajo z rentanjem drage opreme in finih restavracij   Za nore akcije letalskih karte spremljaj: www.izletnadlani.com www.posvetu.si www.holidaypirates.com  kuponi v tujini: googlaj: IMEDRŽAVE + groupbuy ALI daily deals     I am a traveler, not Tourist  traveler, not tourist   The world is a book... ",
    "user": "MatejMatej"
  },
  {
    "message": "pri ceni je vse odvisno najprej od standarda države in cen za standardne dobrine .. potem naprej je spet odvisno od časa, ki ga imaš in kaj te zanima in kako hočeš potovat naokoli po državi ...  primer mojih 6 tednov Japonske .. povratna karta 740 EUR, hrana ceneje kot v Sloveniji (kuhal sam ali jedel zunaj, pač najdeš poceni in dobre place, če znaš vprašat in malo poiščeš (tu pa tam seveda tud kaka bolj high restavracija zarad izkušnje), hostel najdražji je bil v centru Tokia 16 EUR (Celica v Ljubljani ima cene okoli 20 EUR npr.) ... potem je tu še recimo couchsurfing, pogovor z lokalci, ki te potem povabijo domov itd. ... poleg tega nisem kupil tiste \"mesečne\" karte za hitre vlake, ampak sem se vozil z lokalnimi vlaki (pač potoval naokoli počasneje in bil z lokalci na vlakih), naletel na neke akcije pri vozovnicah in smo se lahko vozli cel dan za 20 EUR, če smo se hotli (Shinkansen bi za isto pot stal vsaj 100 EUR, pa ne moreš vmes dol, pa rezervirat ga moraš itd. itd.).  V glavnem kaj hočem povedat je to, da če se greš pravega turista z najemanjem avtomobilov, kosili v restavracijah, spanjem po hotelih, vodeni ogledi, take in drugačne ture, vstopnine ... vse to pomeni 5-10x znesek, kot če si si pripravljen sam kaj poiskat in organizirat ... seveda je to spet odvisno od časa, ki ga imaš in kolk si pripravljen v to vložit in se pogovarjat z lokalci, učit jezika (par deset besed, vljudnih fraz in številke do 1000 je nuja, ki ti takoj zniža cene in odpre marsikatera vrata; če si pa turist, ki zahteva angleščino in maha z denarjem, pol pa lahko kr kreditno ven potegneš :D )  Kot rečeno, primer Japonske, ki velja za drago državo, so cene nižje (razen hitrih vlakov) kot v Sloveniji in večini Evrope. In enako je tudi po drugih državah, Avstralija ima recimo cenejšo hrano kot Slovenija za kuhanje doma, če greš jest ven, se pa začne pri 10 EUR na osebo za fast-food. Potem je tu še omenjeni Couchsurfing, pa woofing in še kaj. Vse je odvisno od želenega udobja in standarda, ki ga hočeš imet, da te strežejo ali pa si kuhaš sam (jaz se vedno skonektam z lokalci, da me potem učijo kuhat lokalne jedi; na ta način spoznam lokalce, ki so itak veseli, da se kdo dejansko zanima za njih in ne samo za tistih par zanimivosti, ob katerih se vsi hočejo fotkat; oni mi dajo pravo lokalno znanje o hrani in kulturi (mimogrede privarčujem še za tečaj kuhanja; itak te potem hočejo še sami kam peljat, ponavadi na super place, ki jih v Lonely Planetu nikoli ne bo opisanih; povabijo te na kak rojstni dan, poroko, celo pogreb).  Ah, povzetek: če greš okoli kot turist, boš plačal kot turist :) ",
    "user": "nodrim"
  },
  {
    "message": "Kot najbolj fina destinacija... mi je bila Avstrija - Karnten. Imajo eno super zadevo, ki se ji reče Karnten card. Za 35€ imaš 1 teden zastonj vstope na ladjicah, muzejih, ZOO,... dobiš zraven še lično knjigico z opisi in zastonj stvari je preko 100. In to vse samo na tem območju. ",
    "user": "MIHAc27"
  },
  {
    "message": "...aja cena je 56€... ampak se vseeno splača. ",
    "user": "MIHAc27"
  },
  {
    "message": "Še nekaj nasvetov z moje strani:  kot študent izkoristi, da si (verjetno) časovno bistveno bolj fleksibilen. Zato se izogibaj potovanj/počitnic v glavni sezoni ampak izkoristi bistveno bolj cenovno ugodne možnosti v drugih obdobjih leta.  Najceneje je seveda z avtom po Evropi, pa kakšen šotor, koharček in to je to. Na ta način sva z mojo pri tvojih letih prepotovala dobršen del Evrope z minimalnimi stroški. Ne vem kako je danes z Interail, pred 15-20 leti je bilo to precej ugodno, pa še spal si po vlakih.  Naslednja možnost so nizkocenovci iz bližnjih letališč. Trenutno lahko z uporabo posebnega kupona letiš iz LJ do Londona za 10€, iz Trsta do Pariza, Sicilije, Sardinije za 5€ (vse v eno smer). Nočitve hostli, Airbnb, couchsurfing,... vse precej poceni.  Za krajše potovanje dopust je cenovno super Sicilija aprila/maja ali septembra/oktobra, dovolj toplo za kopat, letalkse karte 40€ na osebo (povratna), sobe za 2 od 30€ naprej, avto za en teden dobrih 100€, hrana podobno ali tudi ceneje kot pri nas ter zelo dobra. Lepe plaže, Etna, fascinanti grški templji na izjemnih lokacijah, lepa stara mesteca,... Za 2 za en teden s solidnim luksuzom lahko prideta skozi za 500-800€ (mi smo bili 4-je, vsak dan jedli zunaj 1-2x in smo zapravili dobrih 1000€).  Za malo dlje in tudi nekaj eksotike je dobra destinacija Maroko, letalske karte le malenkost dražje,vse ostalo cenejše, skupaj verjetno porabiš podobno. Zelo zanimiva dežela, z lepo pokrajino (puščave, soteske, slapovi, palmovi gaji, opice), starimi kraljevimi mesti, dolgo morsko obalo (a morje ni ravno za kopanje),...  Malce dlje je za prvo destinacijo super Tajska (kot so že ostali priporočali), urejena in ugodna, lepa in zanimiva, tako pokrajina, kot kulturni spomeniki in ljudje. Letalske karte se dobijo že za 500€ in manj.  Podobno stanejo tudi karte do Srednje Amerike, kjer pa je potem življenje dražje. Če imaš rad naravo so tukaj tudi ZDA (zahodni del), cenovno nekaj več kot Tajska a verjetno manj kot Srednja in Južna Amerika, letalske karte tudi od 500€ naprej (zahod, vzhod od 380€ naprej).   Malce \"off the beaten track\" je srednja Azija, letalske karte lahko dobiš že precej ugodno (recimo Azerbejdžan od 100€, Iran od 200€, Kazahstan malenkost več), pri kakšnem Iranu (ki je drugače super destinacija) je lahko problem, če nisi poročen. So pa lahko dostikrat te države za radi slabe infrastrukture za potovanje dražje kot razvite države, sploh če si na tesnem s časom.  Glede cene letalskih kart pa če imaš čas spremljaj pri meni na strani www.posvetu.si, ga praktično ni kotička na zemlji kamor se občasno ne bi dalo priti za 500€, ali pa recimo na Filipine, J. in S. Ameriko za 200€, je pa to seveda precej redko in zahteva hitro odločitev in precej fleksibilnosti... ",
    "user": "Posvetu"
  },
  {
    "message": "Živjo! Spet se oglašam..   Malo sem razmišljal, da bi se dejansko na pot po Evropi odpravila z avtom..V mislih sem imel nekako za začetek cilj Ljubljana-Barcelona. Do tam bi seveda naredila več postankov oz. bi se ustavljala tudi po drugih mestih itd. Ta pot se mi zdi vsaj meni nekako zanimiva, ker imaš vmes vse od lepih mest, potem recimo provanso in naravni park Camargue itd. ...  Si je izbral že kdo podobno destinacijo? Zdaj glede na to, da imam avtoplin, mi ViaMichelin naračuna cca. 130 EUR plina za v eno smer. To se mi ne zdi tako drago. Res pa je, da ne vem na osnovi kakšne porabe računa. Izbral sem tudi pot, ki se izogiba cestninam..Mogoče bi se tudi čimveč izogibal AC, ker se mi zdi, da potem nič zanimivega ne vidiš..   To so zaenkrat res še zametki oz. osnutki potovanja ali pa še bolje rečeno ideja, tako da sem pripravljen tudi na vaše predloge.. :P  Spala bi več ali manj v šotoru nekje ob avtu. Kuhala bi si tudi sama, s pomočjo majhnega kuhalnika.. Prehranjevala se bi seveda poceni, ker mi ni do preseravanja s hrano.   Še vedno, pa si niti približno ne znam preračunati koliko stroškov bi imela z vsemi ogledi in podobnimi zadevami. Ima kdo podobno izkušnjo in približen podatek koliko EUR je zapravil???  ",
    "user": "eric_cartman"
  },
  {
    "message": "Za koliko časa in cca max koliko denarja? ",
    "user": "JanOlMajti"
  },
  {
    "message": "@eric_cartman Pot do Barcelone sem z avtom naredil dvakrat. Enkrat hitro po avtocesti v obe smeri in enkrat varčno opcijo, po regionalkah. Na kratko ti lahko povem: - čeprav so po Italiji cestnine najdražje, jaz tam uporabljam avtoceste, ker drugače ne prideš nikamor - po Franciji so regionalne ceste večinoma super, kar prazne in z visokimi omejitvami (razen čez vasi, seveda - tam so povsod stacionarni radarji). Pa pokrajina je tudi zanimiva. - po Španiji ni daleč do Barcelone ampak so regionalke super. Še bolj prazne, z manj vasmi. Sem se pa v eno smer peljal iz Andore, v drugo smer pa proti Montpellierju. - Kempov je po Franciji ogromno in so večinoma urejeni, po Španiji je ubogo.  Na podoben način kot imaš ti plan, torej kempi, večinoma lastno kuhanje itd., naju je dva za 10 dni, slabih 4000 km, prišlo skupaj okoli 800 eur.  Če te zanima kaj več, lahko vprašaš na ZS. ",
    "user": "-žiga-"
  },
  {
    "message": "Mi smo bili avgusta leta 2011 za 13 dni (brez Barcelone, samo Francija, a skoraj do meje s Španijo). Spali v motelih, 4 dni v mobilni hiški, po enkrat na dan jedli zunaj, vozili se po avtocestah. Statistika je bila takšna: - celotna dolžina poti: 3412 km  - povprečna hitrost 63 km/h  - povprečna poraba: 7,5l /100km  celoten strošek 1383EUR, od tega:  - gorivo: 262EUR  - cestnine: 110EUR  - nočitve: 565EUR (12 nočitev)  več TUKAJ  glede avtocest se strinjam z @Žiga, Italija ja, po Franciji in Španiji se splača izogibati. ",
    "user": "Posvetu"
  },
  {
    "message": "Spanje v Franciji je naceloma precej ceneje kot v Italiji, sploh kampi ali Giteji. Ti zate sicer niso tako uporabni, mogoce pa bo info za koga drugega: Gite je pocizniska hiska, ki jo folk pogosto oddaja ko je ne uporablja recimo to je ena starn kjer jih rezerviras  Cene so precej razlicne, v sezoni jih je pogosto tezko dobiti. Tako da ne pricakuj pocitnic na Cote d'Azur avgusta. Naceloma je omejitev za najem od sobote do sobote. Vendar ni boljsega za prezivet teden dni v Provansi / Normandiji / na obrobju Pariza. ",
    "user": "nejcek74"
  },
  {
    "message": "Glede avtocest in regionalk se kar strinjam. Itak da več vidiš, če greš po regionalki, ampak vzame več časa.  Ponekod tudi iz AC vidiš dovolj npr Italija, Avstrija mogoče še Nemčija. Definitivno odpade Belgija. Povsod okoli AC visoko drevje, sploh ne vem kakšno pokrajino imajo izven tega :S  V Franciji smo šli samo par km po AC... kot pravijo so regionalne ceste ok, vidiš pa res čudesa. Pa še AC so drage. ",
    "user": "MIHAc27"
  },
  {
    "message": "Kako pa je kaj v Angliji (London - Stonehenge - pa se kaj) recimo da poceni letim (oz 2 osebi) na Luton najamem poceni avto in vecenoma spima kar v njem obcasno pa najem kaksne sobice (po kaksnih vaseh)? Gre to oz. kaksen predlog? Ja budget tam do 1K za tam do 20 dni. ",
    "user": "bosmla"
  },
  {
    "message": "Sam ze dalj casa nacrtujem izlet Liverpool na tekmo. Apak vse letaliske karte so od prb. 100 evrov v eno smer. Rad pa bi nekaj da bi v petek sel in se v ponedeljek vrnil. datum ni vazen bi bilo pa priporocljivo da je nekje aprila - maja ",
    "user": "A120"
  },
  {
    "message": " A120 je 26. feb 2014 ob 11:21 izjavil:Sam ze dalj casa nacrtujem izlet Liverpool na tekmo. Apak vse letaliske karte so od prb. 100 evrov v eno smer. Rad pa bi nekaj da bi v petek sel in se v ponedeljek vrnil. datum ni vazen bi bilo pa priporocljivo da je nekje aprila - maja   Let iz Benetk v Manchester (Monarch Airlines, povratna karta cca 100€), nato vlak v Liverpool (cca 20€ povratna karta)... srečal tudi navijače, ki so iz Trsta leteli v Birmingham in nato z vlakom naprej v Liverpool. ",
    "user": "wanderer"
  },
  {
    "message": "@bosmla Spanje v večini avtov ni udobno. To je bolj za silo rešitev, če je že noč in se ti začne spati, kempa pa ne najdeš. Pri poceni najemih (no, pa tudi pri dragih) pazi kako je z zavarovanjem - kaj je vključeno itd. Se da s takim budgetom, ampak bo po mojem kar težko. Do Anglije je en dan vožnje, tako da če imaš svoj avto (varčen), bi bil to, po mojem, cenejši način. Naložiš opremo za kampiranje, hrano in greš. ",
    "user": "-žiga-"
  },
  {
    "message": "@-žiga- Ja mas najbrz kar prav... Sicer sem gledal letalo iz Ljubljane - Luton in nazaj 200€ za dva + avto (Corsa, brez omejitve km, zavarovaje) 320€ za 19 dni pol pa ce se hocem drzat budgeta mi ostane samo za hrano. ",
    "user": "bosmla"
  },
  {
    "message": "Ka pa to... od Trsta do Pariza 4,51€ karta za avijon :)  http://izletnadlani.com/nizkocenovne-en... ",
    "user": "spajdrmen"
  },
  {
    "message": "Ne razumem kako greste lahko kot študenti na potovanje, kdaj pa imate čas?   Razen v poletnih mesecih? A niste študenti zato, da študirate ali si lahko kar vzamete 1 mesec prosto med letom? ",
    "user": "Mellons"
  },
  {
    "message": "kdaj pa imate čas?  Poleti so skoraj 4 meseci brez pedagoškega procesa, pozimi skoraj 1 mesec. Vmes so še kakšni prazniki ali dnevi, ko ni predavanj/vaj. Tako da je časa za potovanja več kot dovolj. Bolj je problem z denarjem. Ko se zaposliš, se zadeva obrne. Takrat je več denarja in manj časa. ",
    "user": "jernejl"
  },
  {
    "message": " Mellons je 26. feb 2014 ob 17:37 izjavil:Ne razumem kako greste lahko kot študenti na potovanje, kdaj pa imate čas?   Razen v poletnih mesecih? A niste študenti zato, da študirate ali si lahko kar vzamete 1 mesec prosto med letom?  Tok casa kot ga imas kot student, ne bos imel nikoli vec kasneje :). Jaz sem mel cas od julija do oktobra, pa tudi kaksen teden/dva kadarkoli vmes ni bilo problema vzeti. ",
    "user": "Smurf"
  },
  {
    "message": "Mene zanima, kako izberete motele v katerih spite (recimo EU). Z družino (dva froca 9 in 7) gremo julija v Pariz. Tam že imamo za en teden rezerviran apartma, ampak ne bi radi šli v enem šusu do tja in nazaj, temveč vmes kje prespali. Ena varianta, da gremo gor čez avstrijo in nemčijo (si še kej pogledamo), nazaj pa prek švice. Čeprav za slednjo pravijo da je tolk draga da se ne splača. ",
    "user": "Djuro"
  },
  {
    "message": "Meni zelo odgovarja iskanje sob/apartmajev preko airbnb.com  Zaenkrat same dobre izkušnje, ljudje prijazni, pa še ogromno lokalnih napotkov in nenazadnje tudi prijateljev pridobiš na ta način. ",
    "user": "LapD"
  },
  {
    "message": " eric_cartman je 25. feb 2014 ob 22:57 izjavil:Živjo! Spet se oglašam..   Malo sem razmišljal, da bi se dejansko na pot po Evropi odpravila z avtom..V mislih sem imel nekako za začetek cilj Ljubljana-Barcelona. Do tam bi seveda naredila več postankov oz. bi se ustavljala tudi po drugih mestih itd. Ta pot se mi zdi vsaj meni nekako zanimiva, ker imaš vmes vse od lepih mest, potem recimo provanso in naravni park Camargue itd. ...  Si je izbral že kdo podobno destinacijo? Zdaj glede na to, da imam avtoplin, mi ViaMichelin naračuna cca. 130 EUR plina za v eno smer. To se mi ne zdi tako drago. Res pa je, da ne vem na osnovi kakšne porabe računa. Izbral sem tudi pot, ki se izogiba cestninam..Mogoče bi se tudi čimveč izogibal AC, ker se mi zdi, da potem nič zanimivega ne vidiš..   To so zaenkrat res še zametki oz. osnutki potovanja ali pa še bolje rečeno ideja, tako da sem pripravljen tudi na vaše predloge.. :P  Spala bi več ali manj v šotoru nekje ob avtu. Kuhala bi si tudi sama, s pomočjo majhnega kuhalnika.. Prehranjevala se bi seveda poceni, ker mi ni do preseravanja s hrano.   Še vedno, pa si niti približno ne znam preračunati koliko stroškov bi imela z vsemi ogledi in podobnimi zadevami. Ima kdo podobno izkušnjo in približen podatek koliko EUR je zapravil???    Spanja v šotoru ob avtu oziroma v avtu ti ne priporočam. Sploh v bližini turustičnih krajev obosta zelo hitro dobila kazen. ",
    "user": "St235"
  },
  {
    "message": "Na Norveškem in mislim, da tudi Švedskem je to dovoljeno, pod pogojem, da si oddaljen od najbližje hiše >300m. ",
    "user": "gzibret"
  },
  {
    "message": "Spanja v šotoru ob avtu oziroma v avtu ti ne priporočam. Sploh v bližini turustičnih krajev obosta zelo hitro dobila kazen.   Spanje v avtomobilu na urejenem parkirišču ali počivališču ni kaznivo, pod pogojem, da gre res samo za spanje, ne pa kampiranje. Seveda je vprašanje, kakšna je razlika med spanjem in kampiranjem. Odgovora, ki bi veljal vedno in povsod, ni. Je pa v praksi tako, da gre za kampiranje takoj, ko karkoli (stol, mizico, armaflex, ...) postaviš izven avtomobila ali če si pripravljaš toplo hrano.   Še bolj je to vprašanje pereče pri avtodomih. Namreč vozniku se ne sme preprečiti, da bi počival, če je preutrujen za vožnjo. Po drugi strani pa je avtodom namenjen kampiranju. Tukaj se je v avtodomarsko razvitih državah (Slovenije sem ne prištevam) izoblikovala praksa, da je spanje dovoljeno na urejenih parkiriščih, če ni znaka, ki to prepoveduje. Ni pa dovoljeno kampiranje - ne smeš raztegniti tende, postaviti podpornih nogic ali izravnalnih zagozd, postaviti stolov in mize, izvleči stopnice, ipd.  Vseeno pa jaz v Italiji (ob glavnih tranzitnih poteh), na jugu Francije in v Španiji zaradi svoje varnosti ne bi prakticiral spanja v avtu. Ropi so namreč tam zelo pogosti. ",
    "user": "Arctander"
  },
  {
    "message": " St235 je 27. feb 2014 ob 09:45 izjavil:Spanja v šotoru ob avtu oziroma v avtu ti ne priporočam. Sploh v bližini turustičnih krajev obosta zelo hitro dobila kazen.   Mi smo v Španiji precej prespali med nasadi za cesto. Zapelješ s ceste med nasad in greš spat. Je pa res, da je zjutraj fino, če vstaneš ob normalni uri in ne šele sredi dneva  Poleg tega smo ugotovili, da so v mestih najboljša mesta za spanje pred pokopališči. Tam je ponavadi mir, ponoči se nihče ne sprehaja ... velja pa isto pravilo - fino se je zbuditi zjutraj, ker potem začnejo ljudje prihajati na pokopališče in te vsi gledajo. ",
    "user": "Ice-Heki"
  },
  {
    "message": "Drugače je bilo spanje mišljeno predvsem v avtokampih. In nekdo je napisal, da so počivališča v Franciji npr. zelo dobro urejena in da lahko tam brez problema spiš. ",
    "user": "eric_cartman"
  },
  {
    "message": "Zelo zanimiva tema, tudi sam rad potujem, bil sem pa že na Hrvaškem, Bosni, Črni Gori, Avstriji, Nemčiji, Slovaškem, Češkem, Belgiji, Franciji in Luksemburgu. Hum, pri meni je edin problem ta, da nimam ravno neke družbe, ki bi bila za take zadeve zainteresirana tako kot jaz. Potuje mogoče kdo od vas sam? Kako se kaj obnese? Sem pa bolj za nahrbtnik na rame in gremo. Me pa privlači bolj srednja in vzhodna, tudi južna Evropa, pa tudi vzhod Azije me mika.  ",
    "user": "Free Bird"
  },
  {
    "message": "Potuje mogoče kdo od vas sam? Kako se kaj obnese?   Super. Nikomur se ni treba prilagajati, razmere pa te prisilijo, da navežeš več stikov z domačini, kot bi jih, če bi potoval v družbi. Seveda če potuješ v lastni režiji. ",
    "user": "Arctander"
  },
  {
    "message": " Free Bird je 27. feb 2014 ob 21:31 izjavil:Zelo zanimiva tema, tudi sam rad potujem, bil sem pa že na Hrvaškem, Bosni, Črni Gori, Avstriji, Nemčiji, Slovaškem, Češkem, Belgiji, Franciji in Luksemburgu. Hum, pri meni je edin problem ta, da nimam ravno neke družbe, ki bi bila za take zadeve zainteresirana tako kot jaz. Potuje mogoče kdo od vas sam? Kako se kaj obnese? Sem pa bolj za nahrbtnik na rame in gremo. Me pa privlači bolj srednja in vzhodna, tudi južna Evropa, pa tudi vzhod Azije me mika.   Sam sem šel na krajšo potovanje v Anglijo sam in moram reči, da je bilo super. Delaš tisto kar ti paše, nič te ne drži nazaj, pa še dosti bolj si fleksibilen za neko prenočišče. ",
    "user": "Flea"
  },
  {
    "message": " eric_cartman je 27. feb 2014 ob 19:35 izjavil:in nekdo je napisal, da so počivališča v Franciji npr. zelo dobro urejena in da lahko tam brez problema spiš.   Jaz bi se zaradi varnosti izogibal spanju na počivališčih ob glavnih tranzitnih poteh Italija - Španija. Predvsem v širši okolici Marseilla. Bolje je zaviti v kakšno vas, iti zvečer v lokalno krčmo kaj popiti in vprašti krčmarja, če dovoli prespati na njegovem parkingu. Ko smo potovali z avtodomom se nam je to vedno dobro obneslo. In še izveš marsikaj uporabnega (kje se da najceneje kupiti hrano, kaj se splača ogledati, kje so kolesarske poti ...). Edino vsaj eden mora vsaj za silo znati francosko. Z angleščino, sploh na podeželju, ne prideš nikamor. ",
    "user": "Arctander"
  },
  {
    "message": " Djuro je 26. feb 2014 ob 18:58 izjavil:Mene zanima, kako izberete motele v katerih spite (recimo EU). Z družino (dva froca 9 in 7) gremo julija v Pariz. Tam že imamo za en teden rezerviran apartma, ampak ne bi radi šli v enem šusu do tja in nazaj, temveč vmes kje prespali. Ena varianta, da gremo gor čez avstrijo in nemčijo (si še kej pogledamo), nazaj pa prek švice. Čeprav za slednjo pravijo da je tolk draga da se ne splača.   avstrija, nemcija in tudi svica imajo precej razsirjene \"gasthause\". s kaksne magistralke ob turisticnih lokacijah bojo vedno oznacene. bed and breakfast stil nocitve - vedno super izkusnje. svica se splaca, ker je prelepa. meni definitivno prelepa gorovja napram nemski strani regije kjer so vecinoma ravna polja. vnaprej preveri na bookit.com in booking.com za tiste datume, ko potujete in lokacije. da dobis primerjavo koliko stane hotel in koliko bi te stal b&b in da te ne poskusa kdo namazat s \"posebno\" ceno ",
    "user": "Kaboom"
  },
  {
    "message": "To z pokopališči smo tudi mi ugotovili :)  V Franciji sem bil osebno malce razočaran z postajališči. Sem tudi jaz prebral da jih je ogromno.... pa jih nisem kaj dosti zasledil.  Pa iz glavnih cest se splača zaviti dol. Ni vraga da že samo kak km ali dva ne najdeš primernega prostora. Vzame 5 minut, spanec bo pa bolj miren ker ne bo hrupa. ",
    "user": "MIHAc27"
  },
  {
    "message": "Pozdravljeni,  ne bi rad odpiral nove teme glede potovanj in bom kar tukaj vprašal. Torej na spletni strani 1nadan http://1nadan.si/ponudbe/Potovanja sem zasledil ponudbo za potovanja v turčijo za 149 € in to skupaj z letalsko karto. A je kdo že koristil njihove ponudbe za potovanja ali v katere tuje kraje. Videl sem tudi, da imajo velikokrat tudi ponudbe za barcelono itd. Zanima me, če je kdo že tako potoval in kakšne so njegove izkušnje. ",
    "user": "terezijslo"
  },
  {
    "message": "Osebno ne potujem z agencijami so pa z Nikal travel dvakrat potovali starši in so dobili to kar je bilo obljubljeno za zelo dober denar. Mislim, da jih je teden dni prišel okrog 350-400EUR (hrana, vstopnine, napitnine...). Se pa hvalijo kot specialisti za turkijo in kar se cene tiče so izjemno konkurenčni, če ti seveda sede potovat s turistično agencijo. ",
    "user": "St235"
  },
  {
    "message": "Obstaja kakšna pregleda spletna stran, kjer se da hitro videti okvirne budgete za določeno destinacijo? Naprimer: Sejšeli - low budget (hostel, hrana, prevozi, najem skuterja... - xxx evrov/dolarjev), Dubaj - normal budget (hotel, hrana v restavracijah, taksiji...), Grčija - all inclusive(naveden hotel, izkušnje...) itd. Zaželjena tudi kakšna kombinacija s forumom. Ponavadi brskam po forumih in iščem kakšnega pogumneža, sigurno obstaja kakšna dobra stran? ",
    "user": "martincek1"
  },
  {
    "message": "Lonely planet imaš dnevne budgete. ",
    "user": "kuglvinkl"
  },
  {
    "message": "Iščem sopotnika  V tem mesecu ali najkasneje začetek naslednjega iščem sopotnika za roadtrip po Balkanu. Točnega plana kam in kako ni. Čas starta, trajanje in vse ostalo je stvar dogovora. Če bo volje in energije gremo vse do Črnega morja. Odvisno od dogovora. Stroške delimo. Med potovanjem bo seveda tudi nekaj iskanja geocache zakladov. Tehnike bo dovolj. Namen je tudi objaviti potopis. Avto je Opel Astra karavan.  Kontakt tukaj ali na ZS. ",
    "user": "VolkD"
  }
]