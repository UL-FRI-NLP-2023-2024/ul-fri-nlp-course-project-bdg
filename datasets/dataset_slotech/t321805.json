[
  {
    "message": "Kupila prenosnik, dosedaj imela pa vedno namizne računalnike. No in ker namizni računalniki niso imeli baterije, prenosnik pa jo seveda ima, se mi je pojavilo vprašanje. Izkušnje imam samo z mobiteli, pri katerih vem da je potrebno paziti, da ne polniš baterije non stop, ker se ti tako hitrje kvari (postane manj vzdržljiva). Kako je pa s tem pri prenosniku?   Ali imam prenosnik lahko nonstop vštekan v vtičnico na elektriko?  In če imam prenosnik vštekan v vtičnico, ali moram/je bolje, da je baterija odstranjena iz prenosnika? Je bolje za baterijo, (tako kot to velja pri mobitelih) da se baterijo porabi vedno do konca in jo šele, ko je skoraj prazna daš ponovno polniti?  Vglavnem, neka osnovna navodila rabim, kako naj ravnam z baterijo in kakšne izkušnje, kako ravnati z baterijo, da bo čim dlje držala. V priročniku, ki je priložen nič ne piše otem glede baterije. ",
    "user": "liee"
  },
  {
    "message": "Različni viri sicer navajajo različno - od tega, da nove baterije nimajo spominskega efekta in zato ni važno, kako in kdaj jih polniš (npr., včasih je bilo nepriporočljivo polniti GSM, če je bila baterija na 40%, ali pa prenehati polniti na 80% - najboljše je bilo do konca spraznit in do konca napolnit).  Kakorkoli obračam, jaz pri prenosnikih opažam, da če baterija ni vsaj občasno obremenjena, se njena življenjska doba precej skrajša.  Priporočam ti, da 1x-2x na teden obremeniš baterijo vsaj za nekaj ur; torej da ne delaš priklopljena na štrom. Že če delaš to, boš bateriji precej podaljšala življenje. Da bi jo pa morala jemati iz prenosnika, kadar si na štromu, je pa pomojem povsem nepotrebno v primerjavi s tem, koliko bi pridobila. ",
    "user": "imagodei"
  },
  {
    "message": "Moj dobra 3 leta star prenosnik najbolj cheap firme ima baterijo kot novo. Res, da je ne rabim kaj dost, ampak enkrat na 2 tedna, največ 3, jo pa že rabim in spraznim. Ni se treba preveč sekirat zarad tega. Če lahko, imej v elektriki, če ne, pa ni izbire :) ",
    "user": "Utk"
  },
  {
    "message": "Aha, torej imam brez problema prenosnik vključen v elektriko in hkrati vstavljeno baterijo v prenosnik? To me je najbolj skrbelo, če moram medtem ko je prenosnik vključen v elektriko, baterijo dati ven iz prenosnika. ",
    "user": "liee"
  },
  {
    "message": "Pri mojemu HP star bo 2,5 leta je tako, da baterije nisem glih ne vem kako nucal. Doma ko je bil prenosnik priklopljen na elektriko je bila baterija notri. Če sedaj gledam koliko časa sem lahko delal na baterijo ko je bil nov in sedaj je razlika kar opazna. Dobre 3 ure ko je bila nova, 2 uri sedaj ko je tolk stara. Zaradi česa pa je taka razlika pa ne vem. Ali je krivo to da ni bila skoraj nič obremenjena ali to, da sem jo imel vedno v prenosniku ko je bil le ta priklopljen na elektriko. ",
    "user": "mitkos"
  },
  {
    "message": "Ja to ne moreš nič pomagat. Baterija pač ne zdrži večno. Če bi, ne bi imeli bencina v avtu. ",
    "user": "Utk"
  },
  {
    "message": "Aha, torej imam brez problema prenosnik vključen v elektriko in hkrati vstavljeno baterijo v prenosnik? To me je najbolj skrbelo, če moram medtem ko je prenosnik vključen v elektriko, baterijo dati ven iz prenosnika.  Da, lahko maš. Kapaciteta novih litijevih baterij, ki se uporabljajo v prenosnikih in mobitelih pada s časom in proti temu ne moreš nič narediti. Padanje kapacitete je hitrejše, če je baterija izpostavljena visokim temperaturam (40+), zato ne prenosnika puščati na soncu. Ostalo je vse bolj ali manj nakladanje in zavajanje, ki je posledica dejstva, da ljudje še vedno navajajo podatke za stare NiCd in NiMH baterije. Polniš ga lahko kadarkoli, kjerkoli in tudi pustiš ga komot na napajanju kakor dolgo hočeš (enako velja tudi za mobilne telefone, čeprav naši bebavi prodajalci še vedno lepijo stara in napačna opozorila gor).  Dobre 3 ure ko je bila nova, 2 uri sedaj ko je tolk stara. Zaradi česa pa je taka razlika pa ne vem. Ali je krivo to da ni bila skoraj nič obremenjena ali to, da sem jo imel vedno v prenosniku ko je bil le ta priklopljen na elektriko.  Kot sem omenjal, krivo ni nič od tega. Kapaciteta litijevih baterij s časom pada ne glede na to kaj z njo delaš. Povprečna življenjska doba bi naj bila okoli tri leta (kjer nekako kapaciteta pade na 50%). ",
    "user": "Mavrik"
  },
  {
    "message": "Kako je pa z monitorjem? Moj postaja vse bolj temen, ampak ga mam res dost pržganega. Za kolk časa se ga splača ugasnit (samo monitor), če ga ne rabimo? Če za vsako minuto, verjetno še več škode naredimo. ",
    "user": "Utk"
  },
  {
    "message": "Mavrik> \"Ostalo je vse bolj ali manj nakladanje in zavajanje, ki je posledica dejstva, da ljudje še vedno navajajo podatke za stare NiCd in NiMH baterije. Polniš ga lahko kadarkoli, kjerkoli in tudi pustiš ga komot na napajanju kakor dolgo hočeš (enako velja tudi za mobilne telefone, čeprav naši bebavi prodajalci še vedno lepijo stara in napačna opozorila gor).\"  Kar sem povedal malo višje ima osnovo v treh identičnih HP nx8220 prenosnikih, ki so stari skoraj 4 leta. Jaz in dva moja sodelavca smo jih dobili istočasno, imajo celo zaporedne S/N oz P/N (karkoli od tega že narašča). Sodelavca sta imela prenosnike 99% časa na napajanju, le izjemoma na bateriji. Jaz sem prenosnik pogosto napajal iz baterije, predvsem v začetku 1-2 leti: 2-3 dni v tednu je bil na napajanju le toliko, da sem napolnil baterije, nato sem ga izklopil in počakal, da so se izpraznile, nakar je sledilo spet napajanje, itd. Zadnji dve leti to počnem morda samo 1x na teden ali celo bolj poredko. Vse skupaj je bil prenosnik nekako 80% na napajanju, 20% na bateriji, v začetku pa morda celo 70-30.  Rezultat je ta, da je en sodelavec moral menjati baterijo po dveh letih. Drugi sodelavec ima še prvo baterijo, vendar mu drži le še kakih 50 minut. Moj prenosnik na bateriji zdrži še vedno krepko preko 2 uri.  Morda je pa vse skupaj samo naključje? ",
    "user": "imagodei"
  },
  {
    "message": "Jah moja najbolj čip firma, star 3 leta pa pol, še zmeraj zdrži 3 ure, pa nisem nikdar pazil na to, bolj v stilu tvojih sodelavcev. Morda je nov še pol ure več zdržal, ampak težko rečt, odvisno kaj delaš. Po dveh letih mu pa še ne bi smela tako slabo delat, če jo je tako malo rabil. Sej se ni imela kdaj uničit.  Naključje je ja. ",
    "user": "Utk"
  },
  {
    "message": "Mavrik je čisto prav napisal - padanje kapacitete litijevih baterij ni odvisno od ciklov polnjenja/praznjenja, ampak od tega, pri kakšni temperaturi in naboju jo hraniš. Višja temperatura in/ali višji naboj, hitreje bo izgubljala kapaciteto.  To lahko tudi komot razloži razlike pri istih prenosnikih in različnih režimih uporabe. Če prenosnik veliko dela na bateriji, je ta v povprečju precej bolj izpraznjena, kot če je ves čas priklopljen na napajanje (baterija praktično ves čas na 100% kapacitete). Na bateriji prenosnik tudi dela počasneje (nižje frekvence, bolj strogo varčevanje z energijo), kar pomeni manj gretja in načeloma nižjo temperaturo. Poleg tega je lahko temperatura zelo odvisna od tega, kako posamezni uporabnik uporablja prenosnik (temperatura prostora, hlajenje prenosnika, obremenitev, itd.). Skratka, na podlagi treh istih prenosnikov se brez bistveno več podatkov ne da kaj dosti sklepati.  Če hočeš čimbolj podaljšati trajanje baterije, je načeloma najboljše, da jo hraniš v hladilniku (par °C), spraznjeno na par 10% (30, 40%) in jo napolniš in vstaviš v prenosnik samo takrat, ko jo dejansko rabiš. Ni pa to ravno praktično početje in nekako izniči idejo prenosnika . Ampak če imaš daljša obdobja prenosnik samo na napajanju, pa te res ne stane preveč truda, da za tiste dni ali tedne baterijo shraniš nekam na hladno. S pogostostjo polnjenja pa se ne rabiš obremenjevat; pravzaprav je bolje, če baterijo polniš bolj pogosto, ne pa da jo prazniš do konca. ",
    "user": "frudi"
  },
  {
    "message": "Da bo čimbolj nedvoumno, raje še konkretni odgovori na konkretna vprašanja iz prvega posta:  Ali imam prenosnik lahko nonstop vštekan v vtičnico na elektriko?  Ja.  In če imam prenosnik vštekan v vtičnico, ali moram/je bolje, da je baterija odstranjena iz prenosnika? Ni je nujno odstraniti; je pa bolje, če jo. Ampak, samo odstraniti baterijo nima dosti smisla - če jo že odstraniš, jo shrani nekam na hladno (ampak ne toliko, da bi slučajno zmrznila!). Še najbolje je, če baterija ob tem ni polna, temveč spraznjena na 30-40%.  Je bolje za baterijo, (tako kot to velja pri mobitelih) da se baterijo porabi vedno do konca in jo šele, ko je skoraj prazna daš ponovno polniti? Ne, ravno obratno - bolje je baterijo polniti pogosteje.  Mimogrede, prav isto velja tudi za baterije v mobitelih. ",
    "user": "frudi"
  },
  {
    "message": "S pogostostjo polnjenja pa se ne rabiš obremenjevat; pravzaprav je bolje, če baterijo polniš bolj pogosto, ne pa da jo prazniš do konca. Ne, ravno obratno - bolje je baterijo polniti pogosteje.  Litijevo baterijo je najbolje treba ravno toliko napolniti, da ni prazna (20, 30%, če je ne uporabljaš, drugače pa veselo do 100%). Sicer ima zaščite, ji pa škoduje, če je popolnoma prazna/polna do kraja. NiCd, NiMh baterije na praznost niso bile občutljive, tudi na malce podaljšano polnjenje ne.  Bateriji pa najbolj škodijo: Visoka temperatura in veliko ciklov (praznjenje-polnjenje).  Torej, če je ne rabiš, ampak veš, da jo enkrat kmalu boš, lahko popolnoma napolnjeno baterijo shraniš v hladilniku, vsekakor bolje, kot pa da polna ždi v laptopu. Za daljše čase ne-uporabe jo sprazni na 40%, in jo shrani na hladnem (Najbolje je, da daš še vrečko/ziplock čez zaradi vlage).  Veliko ciklov pomeni dosti prerano smrt baterije. Zmogljivost je nekje 300 ciklov, za nekatere ljudi veliko, za nekatere malo. Samo, če ne paziš, lahko zdrži samo 150 ciklov (od tu garancijska doba pol leta), v kolikor pa jo kolikor tolikor -neguješ-, pa BP zdrži 400 ali več. Starejše 4Ah NiCd-ke so zdržale do 4000 ciklov, če si res pazil na njih, normala je bila tam okoli 800.  Pod negovanje pa spada čim manjša obremenitev (podaljša se tudi čas dela na računalniku z varčevanjem z energijo) ter čim manj padcev na tla. (Enkrat vsakemu pade [:D] )  Torej, če uspeš med delom sprazniti baterijo (ali ostaneš brez elektrike ali kako drugače), na recimo 20%, jo nafilaš na 40% nato pa še malce sprazniš pa nato na 60% in pustiš, čez noč, da se nafila na 100%, ni preveč dobro. Od nivoja izpraznjenosti (nad 60% ti ni treba dofilavat) nepretrgoma (ok, minutko ali dve še potrpi, kakšne 10 minutne pavze pa raje ne) polniš vse do 100%, če se ti mudi, lahko do 99 ali pa 98%, ne bo hudega, saj se baterija za tista 2% le malenkostno polni (do 90% rabi načeloma 2h, za 100% 2h in pol ali še več).  Vštekaj pa prvo polnilec v laptop in nato polnilec v vtičnico. Tako se lahko polnilec -mehko- zažene.  Polnjenje je najbolje izvajati, ko je prenostnik popolnoma ugasnjen (ali pa v načinu S3), s tem se zmanjša količina proizvedene toplote in njen vpliv na baterijo, pa tudi baterija se mnogo hitreje napolni, cca. ura do uro in pol. ",
    "user": "Pyr0Beast"
  },
  {
    "message": "Ne bi se strinjal z vsem napisanim zgoraj.Po mojih izkušnjah je najbolje,vedno baterijo sprazniti čisto do konca,da prenosnik,dobesedno ugasne.Potem pa vedno(zelo pomembno) do konca napolnit,neprekinjeno.Prav to je bistvo,da jo vedno do konca izprazniš,seveda pa potem takoj do konca nafilaš.Ker te baterije,še imajo vedno nekaj rezerve,tudi če jo sprazniš na nulo,ker če ne bi se celice sesule.Smrt za baterijo je tudi,da je ves čas v prenosniku na 100%.Kot je že jih zgoraj veliko ugotovilo,kapaciteta zelo pade po pol leta ali več.TAko da,če se uporablja doma,je bolje vzeti ven iz prenosnika,pa nikoli do konca napolnjeno,ampak jo sprazniti vsaj na 50%,bolje 40%,za skladiščenje.Z hladilniki in s tem,pa nebi pretiraval,če jo hraniš na normalni sobni temp. brez vlage je čisto ok.Sem kupil mesec dni star prenosnik,ki je imel obrabo baterije že okoli 8%.Po enem letu uporabe in skladiščenja baterije.Sicer sem zelo malo uporabljal,mogoče ene 15x nafilal do konca.Ampak s tem,ko sem vedno izpraznil do konca,mislim,res do konca,Je sedaj obraba baterije čudežno samo 1%.Torej sem ji dvignil kapaciteto.Je pa res,da je bila baterija,kot sem napisal,zelo malo v uporabi. ",
    "user": "Realman"
  },
  {
    "message": "Pa še moje izkušnje. Šefov prenosnik je bil ves čas priklopljen na štrom, z baterijo. Sam računalnik je bil prižgan 5x v 1 letu (prenosnik na mizi je bil sam za imidž). Rezultat - baterija je čisto zanič. Na mojem prenosniku, kjer baterijo porabim nekje 1x na teden, seveda do konca, jo nafilam in v primeru da sem na štromu obvezno odstranim, pa je kapaciteta še vedno takšna kot na začetku. ",
    "user": "MTB"
  },
  {
    "message": "Tudi moje izkušnje so da bateriji ne koristi, da je prenosnik stalno priključen na elektriko - da dlje ohranijo kapaciteto oni, ki jo občasno praznijo. Ne vem kako je pri stalnem polnem \"ciklanju\".   Zanima me tudi kaj je s tisto vražo o celodnevnem prvem polnjenju. Očitno se baterija napolni precej prej, lahko pa bi bilo pomembno, da ostane prvič nekaj časa napolnjena in brez obremenitve. Ne verjamem da spominskih efektov sploh ni več. ",
    "user": "_sem_"
  },
  {
    "message": "Zanima me tudi kaj je s tisto vražo o celodnevnem prvem polnjenju. Očitno se baterija napolni precej prej, lahko pa bi bilo pomembno, da ostane prvič nekaj časa napolnjena in brez obremenitve. Ne verjamem da spominskih efektov sploh ni več. Tisto -naj bi- veljalo za NiMh in NiCd celice, katere po mojih izkušnjah tega sploh niso potrebovale, par ciklov, pa je bil mir. Tisto celodnevno polnjenjenje naj bi koristilu formiranju celic, samo kaj, ko so bili polnilci slabo narejeni, celica pa je dosegla visoke temperature in s tem se je kapaciteta (in življenska doba) še znižala.  Seveda pa te nalepke -polniti 16 ur- še dandanes vidim na raznih pakiranjih mobitelov, prenosnikov. (Svema je znana po tem) Če pogledaš v original ang. navodila ti noter piše, da polni dokler stvar ni polna, ter, da bo polno kapaciteto dosegla šele po nekaj ciklih.   Ne bi se strinjal z vsem napisanim zgoraj.Po mojih izkušnjah je najbolje,vedno baterijo sprazniti čisto do konca,da prenosnik,dobesedno ugasne. Tistih zadnjih procentov kapacitete ponavadi pomeni manj kot 5 minut dela. Pri praznjenju do kraja pa se celice čez čas začnejo neenakomerno prazniti, še posebej pri višjih tokovih. (Dejansko je ena celica prazna prej, kakor druge) In s takim stalnim ciklanjem, so te razlike vedno večje. Sicer pa, če prazniš do 0 moraš obvezno napolniti do 100%, saj šele skoraj pri koncu polnjenja elektronika izenačuje napetostne nivoje celic. Če pa ciklaš od 5% do 95%, je pa polnjenje do 100% potrebno vsaki 4, 5 cikel.  Pri celicah v akuumulatorju avta se je ta pojav dostikrat videl, kjer je okvara ene same celice pomenila okvaro celotnega akumulatorja. Pri visokih tokovih se celica sesede in začne obratno polniti, rezultat so izjemno visoke temperature ter ogromno (vnetljivih) plinov. Ta pojav se tudi vidi, ko npr. pri baterijskem sesalniku za prah lavfa motorček na polno prvih 20s, nato mu začnejo obrati padati (slaba celica se prazni, posledično nižja napetost) do neke meje, nato pa spet naraščati (slaba celica se polne z obratno polariteto). Zato pa je pri NiCd/NiMh/Pb akkujih potrebno stvari polniti za 120%, 100%, do polnih celic, 20% za izenačevanje. Pri Li akkujuh izenačevanje zagotavlja sama elektronika. ",
    "user": "Pyr0Beast"
  },
  {
    "message": "Pa še moje izkušnje. Šefov prenosnik je bil ves čas priklopljen na štrom, z baterijo. Sam računalnik je bil prižgan 5x v 1 letu (prenosnik na mizi je bil sam za imidž). Rezultat - baterija je čisto zanič. Na mojem prenosniku, kjer baterijo porabim nekje 1x na teden, seveda do konca, jo nafilam in v primeru da sem na štromu obvezno odstranim, pa je kapaciteta še vedno takšna kot na začetku.  In kako je lahko šef uničil baterijo, če ga je petkrat prižgal? Saj je baterija praktično stala \"na polici\", v čem je razlika če je tam not v plastiki, ali nekje v omari. Ta baterija je bila že nova zanič, ali je bil prenosnik na soncu, ali ne vem kaj.  Če jo ne odstranuješ, je na dobrem prenosniku čisto vseeno. Nekateri so pa res tako neumno narejeni, da se najbolj grejejo v okolici baterije. Moj poceni prenosnik je vsaj glede tega narejen zelo pametno, razni HP-ji pa niso zmeraj. ",
    "user": "Utk"
  },
  {
    "message": "Ostalo je vse bolj ali manj nakladanje in zavajanje, ki je posledica dejstva, da ljudje še vedno navajajo podatke za stare NiCd in NiMH baterije. Polniš ga lahko kadarkoli, kjerkoli in tudi pustiš ga komot na napajanju kakor dolgo hočeš (enako velja tudi za mobilne telefone, čeprav naši bebavi prodajalci še vedno lepijo stara in napačna opozorila gor).  ah daj no?? kje to piše?? v tvoji glavi??  glede mobitelov imam popolnoma drugačne izkušnje kot praviš. da z novimi litijonskimi baterijami... sam sem imel mobitel cca 2 leti, baterija držala 5-6 dni. vedno sem jo izpraznil in napolnil do konca (1x na mesec sem baterijo popolnoma izpraznil da je mobitel crknil in jo spet napolnil). v dveh letih uporabe se kaj dosti ni uničila. po 2 letih sem dal ta telefon očetu, ki ga je polnil skoraj vsak dan, in posledica tega je da se mu po dobrega pol leta uporabe na tak način baterija izprazni po dnevu in pol. kar je več kot 3x manj... ",
    "user": "šernk"
  },
  {
    "message": "Sam sem imel baterijo za mobitel cca. 1 leto, in na koncu je držala popolnoma enako, kolikor je na začetku. To je cca. 1 cel teden, mobitel prižgan 24ur na dan. ",
    "user": "Pyr0Beast"
  },
  {
    "message": "Se pravi da ce mam prenosnik skozi prikljucen na mizi,neprestano .. je najbolse da baterijo vzamem ven ? in jo pustim nafilano 60% al kako ? ",
    "user": "Mitkoo"
  },
  {
    "message": " In kako je lahko šef uničil baterijo, če ga je petkrat prižgal? Saj je baterija praktično stala \"na polici\", v čem je razlika če je tam not v plastiki, ali nekje v omari. Ta baterija je bila že nova zanič, ali je bil prenosnik na soncu, ali ne vem kaj.  Če jo ne odstranuješ, je na dobrem prenosniku čisto vseeno. Nekateri so pa res tako neumno narejeni, da se najbolj grejejo v okolici baterije. Moj poceni prenosnik je vsaj glede tega narejen zelo pametno, razni HP-ji pa niso zmeraj.  Jaz ti govorim o dejstvih. In to ni edini taksen primer ki ga poznam. Vsak pa itak naredit po svoje, ne? ",
    "user": "MTB"
  },
  {
    "message": "Mitkoo: v vsakem primeru vzemi baterijo ven,lahko je tudi manj nafilana,tam ene 30-40 % je čisto ok.Bistvo je kot sem napisal,da jo vedno izprazniš do konca,pa seveda takoj nafilaš do konca na 100%.To je bistvo,da filaš neprekinjeno na 100%.To so vsaj moje dolgoletne izkušnje s temi baterijami. Poznam pa tudi primer,ki je bil prenosnik,skozi na štromu,pa še vedno baterija,po cca. 1.5 letu ima cca. 90% kapaciteta.Ampak to je bolj izjema,kot pa pravilo. ",
    "user": "Realman"
  },
  {
    "message": "Novejši prenosniki imajo že vgrajeno zaščito, da ne polnijo vedno ko so priključeni na elektriko ampak samo ko pade moč na cca 80%. ",
    "user": "kreki"
  },
  {
    "message": "Žal tudi to ni dobro za baterijo,da se komaj 20% sprazni,pa jo zopet polni.Iz tega razloga,tudi pade tako kapaciteta baterije po določenem času,najbolje je še vedno do konca izpraznit in potem do konca napolnit.Saj,če pa je par dni na štromu baterija, ki je 100% napolnjena,jo pa tudi ne bo hudič vzel.Tako da pretiravat ni treba.Vsekakor pa je bolje vzeti ven baterijo,če je prenosnik v bistvu skozi na mizi.Smrt za baterijo je,kot sem že zgoraj napisal,če se kar naprej dofiluje,ko je še 30,40,50,60,70,80%.. kapacitete,nič od tega ni zdravo,Če se to dela,potem po hitrem postopku kapaciteta baterije čudežno pade. ",
    "user": "Realman"
  },
  {
    "message": "Kolk časa pa rabi baterija, da se sprazni za recimo 10%, če laufaš na elektriko? Meni se še ni zgodilo, da bi mi jo začelo polnit kar tako, pa včasih po cel mesec ne rabim baterije. ",
    "user": "Utk"
  },
  {
    "message": "Tu sem našel malce bolj strokovne razlage kako shranjevati in polniti litij ionske baterije. http://www.batteryuniversity.com/parttw... Zanimivo branje. ",
    "user": "MTB"
  },
  {
    "message": "Saj jaz sem že veliko takšnih člankov prebral pred leti.Saj v 80% res držijo.Ampak tisti detajli ti uničijo baterijo Sploh na koncu,zaključek,pod točko 1 in 2,če dofiluješ baterijo in to kar ene 30x,ko še ni prazna,potem jo pa šele sprazniš na nulo.Ni variante,da dobiš nazaj polno kapaciteto baterijo,ker si jo že uničil.Koliko %,je pa čisto odvisno od primera do primera... z vsemi ostalimi točkami se pa strinjam,razen z 1 in 2.Pred leti,sem že opazil,da vsi ti članki žal,vlečejo vedno bolj na stran prodajalcev,kot pa nas kupcev.Le zakaj Sicer ba baterija je potrošni material,tako da brezveze se obremenjevat,kdaj jo polnit.Ko pač rabiš polno,jo nafilaš,pa tudi, če ni prazna.Tudi jaz tako delam,sicer izjemoma,pa vendar.Saj glede na življensko dobo,od proizvajalcev je jasno,da je treba vsaj vsaki 2 leti baterijo menjat,če ne že prej. ",
    "user": "Realman"
  },
  {
    "message": "Tako kot je rekel Realman, je baterija potrošni material in tudi meni se zdi brezveze obremenjevat z njo. Ko rabim prenosnik kje drugje kot na mizi, ga enostavno odklopim in odnesem stran, ko preneham z delom ali ko se baterija izprazni, ga dam pa nazaj polnit. Tako mi je prva baterija zdržala tri leta in je sicer še vedno mela 75 % kapacitete ampak je odpovedala sodelovanje. Spraznjena pa je bila tudi po trikrat na dan. Pač kupiš novo in veselo uporabljaš prenosnik za to kar je namenjen naprej. ",
    "user": "cojss"
  },
  {
    "message": "hello,  no zdej pa še ena \"babja\".... . Nov prenosnik hp probook 4510 s, lion baterija 6 cell. Nikjer v navodilih ne piše, da je treba najprej polnit kar nekaj ur? Torej, kako je s baterijo pred prvo uporabo? Treba pustit, da se nafila, al ne?  tnx ",
    "user": "simonagobec"
  },
  {
    "message": "Ne. Preprosto z njo delaš popolnoma normalno od vsega začetka. Verjetno bo rabila par poljnjenj/praznjenj da bo prišla do polne zmogljivosti, samo tebi osebno ni treba prav nič posebej skrbet. ",
    "user": "Mavrik"
  },
  {
    "message": "No jaz sem za rojstni dan dobila laptop in ga že mam že kaknšno leto dni... ampak mam eno težavico z njim.. ko mi laptop ni priklopljen za polnjenje mi drži kakšno uro.. in se mi ukasne in Baterija je POLNA!! potem sem en dan nekaj gledala in mi je pokazal da moram zamenjati akumolator.. ampak mene zdaj zanima zakaj?? in noče se mi polnit in zelo počasi mi dela.. hvala za vašo pomoč že v naprej ",
    "user": "Selmana"
  },
  {
    "message": "Veliko ljudi se preveč obremenjuje z baterijo a dejansko odklopljen prenosnik uporabljajo nekajkrat letno...nima smisla šparat. Tako kot je rekel uporabnik nad mano..baterija je potrošni material. Sam izklopim kadar potrebujem in vklopim nazaj ko končam z delom. Baterija mi zdži uro pa pol, kar ni ravno veliko ampak jebat ga, laptop je za uporabljat ne za ujčkat in preseravat. ",
    "user": "usurp3r"
  },
  {
    "message": "@usurp3r  Odgovarjal si na post star 7 let :)  @Selmana  To so indikatorji da ti je/bo baterija šla rakom žvižgat. Nabavi novo, oz. če je še v garanciji jo uveljavljaj.. ",
    "user": "shadeX"
  },
  {
    "message": "Pozdravljeni  Imam problem z prenosnikom Lenovo, star cca 4 leta. Baterija mi drži cca 2 uri ampak problem imam v tem, da tudi ko je laptop priključen na napajanje, mi baterijo prazne in mi drži cca 3 ure, nato laptop ugasne, ko je ugasnjen nato napolni baterijo ampak, več kot 3 ure ga nemorem uporabljati v kosu, ker se baterija sprazne. Zanima me kaj bi lahko bilo narobe, mogoče slab polnilec ?  Hvala za odgovor.  LP ",
    "user": "sh00ter92"
  },
  {
    "message": "Polnilec je v bateriji. Tista zunanja kišta iz vtičnice je zgolj napajalnik, ki zagotavlja 19V. ",
    "user": "Magic1"
  },
  {
    "message": "4 leta, baterija je šla z veliko verjetnostjo (če bi šel polnilec ti tudi ugasnjenega ne bi napolnil); manjša verjetnost je da je šel kak napajalni del na matični plošči običajno ampak glede na starost bi rekel baterija. Aliexpress, naroči novo, ali pa po bolhi popraskaj za kakšno OEM verzijo, original bo verjetno dražji kot bi dobila za prenosnik če bi ga prodala, hehe. ",
    "user": "Karen"
  },
  {
    "message": "Kaj pa če daš baterijo fizično ven in priključiš napajalnik? ",
    "user": "Zheegec"
  },
  {
    "message": "Ne se hecat z neoriginal baterijami, ker ne prihraniš nič kaj dosti. ",
    "user": "starfotr"
  },
  {
    "message": "Hmm, recimo originalne: https://www.vzpon.com/trgovina/index.ph... proti noname: https://www.outletshop.si/index.php?rou...  Cene so na oko pol nižje, Aliexpress pa tam od 13 EUR navzgor (je pa problem včasih pošiljanje ker gre za gorljive zadeve ni nujno da bo prispelo oz. da ne bodo zavrnili pri letalskem prevozu). V preteklosti sem imel za Lenovo baterijo iz Aliexpress-a pa je delovala čisto normalno. Pri 4 leta starem notebooku (recimo da je bil nov 600 EUR, kar pomeni, da je zdaj vreden realno ne več kot 120 EUR), je razlika med investicijo 40 ali 80 EUR, razlika pri avtonomiji pa ne bo takšna da bi upravičevala nakup originala.  @Zheegec: to je dobra ideja, če je baterija odstranljiva (ni povedala modela); praviloma bi moral delat tudi brez baterije - če je recimo kak ultrabook ala Yoga910 bo no-go. ",
    "user": "Karen"
  },
  {
    "message": "Prosim, za svoje zdravje, ne kupujte baterij z aliexpress/ebay, sploh direktno s kitajske. Na koncu se ti zgodi, da stvar nima niti polovico nazivne kapacitete, pa se celice znajo bit rabljene, kar pomen da so ze blizu iztrosenosti.  Ce ze aftermarket, potem vsaj od kaksnega brandname-a z garancijo. ",
    "user": "hojnikb"
  },
  {
    "message": "Hvala za odgovore. Najverjetneje bom zaenkrat pustil kar tako kot je, saj je ta laptop drugi računalnik in bom potem, ko bo popolnoma crknil verjetno kupil kar novega. ",
    "user": "sh00ter92"
  }
]