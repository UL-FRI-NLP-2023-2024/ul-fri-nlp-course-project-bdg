[
  {
    "message": "Pomagajte ! Trese ku hudič.   Pozdravljeni!  Glede na to, kako hitro boste odgovorili, je odvisno, kolkrat me bo še stresla elektika. Zato Vas prosil za HIRO POMOČ.  Problem je v kabelski napeljavi. Pri prvi napeljavi pred enim letom, je bilo še vse v redu. Pred kakim pol leta mi je začela pešat slika pri nekaterih programih, pred tednom dni pa se je drastično poslabšala, tako da sem se odločil, da pregledam sam kabel.  Povezava kabelskega kabla do TV:  kabel \"cavel sat 501 gas injected 75 Ohm 69\" (jedro je bakrena žica, okoli pa so aluminjaste žičke) se veže preko m/ž priklučka na kabel \"coaxial cable rg6/u 75ohm\"(jedro je bakrena žica, okoli pa so bakrene žičke), le ta se preko 3-člena deli na kabel, ki gre v TV, in kabel, ki gre prvo v VCR [video rekorder] iz njega pa v PC.   Problem nastane, ko hočem na 3-člen priklučit kabel od VCR-ja (se zaiskri in mi je stalilo že par priklučkov (m oz. ž). Če pa samo na 3-člen priklučim TV, se ne iskri.  Povejte mi, kaj delam narode????  Pred tem sem mel isto naštimano, ma mi ni nikoli iskrilo (ok, streslo me je tud že prej). SAMO pri povezavi kabla \"cavel sat 501 gas injected 75 Ohm 69\" z kablom \"coaxial cable rg6/u 75ohm\" je bil prikluček osmojen, nekatere žičke pa so se kr prilotale na priklučke??? (tam kjer so ble aluminjaste)   Kaj morem narediti, da bom lahko imel povezano kot prej?  Hvala za odgovore,   cortez    ",
    "user": "cortez"
  },
  {
    "message": "Zaporedno prilotaj en mali kondenzator (nekaj pF) na kabel (na srednjo žilo) in bo problem rešen. ",
    "user": "ToniT"
  },
  {
    "message": "srednja žička-a misliš na osrednjo bakreno?  kaj je kondenzator? (pf)   nimam naprave za lotanje.  hvala za pomoč ",
    "user": "cortez"
  },
  {
    "message": "Najprej ugotovi, ali ti ga serje video ali PC. Torej priklopi samo video ali samo PC, ne oba skupaj.  Je pa velika verjetnost, da prebija napajalnik od PC... ",
    "user": "MadMax"
  },
  {
    "message": "menim da je problem, v tem ker TV in VCR nimata ozemljitvenega priključka, računalnik je pa ozemljen, zato se na zunanjem Al plašču kablov pojavljajo različni potencialne razlike napetosti, najbolše bi bilo vse zunanje oplete teh antenskih kablov skupaj ozemljiti, možno je da tvoj problem tiči nekje drugje! ",
    "user": "ssokec"
  },
  {
    "message": "jest sem tko en TV skuril  ko sem mel comp prklucen na TV out zraven.. celo sranje. ",
    "user": "Fury"
  },
  {
    "message": "ToniT ali kdo drugi!  Mi lahko poveste, kako narediti ta kondenzator oz. ali se ga da kupiti in kako lahko naredim ozemljitev na coaxialnem kablu?   (a lahko vežem kr na vtičnico, na rumeno-zeleno)  hvala za odgovore  cortez    ",
    "user": "cortez"
  },
  {
    "message": "glede kondenzatorja: HTE ali IC Elektronika  glede ozemljitve.. ozemljit bi blo treba napajalc v videu/PCju ... ",
    "user": "Fury"
  },
  {
    "message": "Za brezhibno delovanje kabelske je odgovoren operater. Pokliči jih, povej kaj je narobe in naj popravijo. Saj jih plačuješ , a ne ?  LP, MrStein ",
    "user": "MrStein"
  },
  {
    "message": "Tukaj se veselo zezamo, samo zna biti tole usodno za kakšno elektronsko igračo ali uporabnika le te ali kar oboje.   @ cortez  Takole, najprej preveri od kod sploh pride tok! Odklopi vse, kar je priklopljeno na kabelsko in potem vklopi vse te naprave. S faznim preizkuševalcem preglej, kje je tok (kjer fazni preizkuševalec sveti): na kabelski inštalaciji, TV/ avdio naprave ali računalniku. Ko boš vedel, kaj je problem, pa se boš posveti tej napravi. Preglej in poročaj. Če imaš kakšen Voltmeter ali univerzalca za izmenični napetost 250V, pa lahko tudi izmeriš kako visoka je ta napetost.  LP, Azrael ",
    "user": "Azrael"
  },
  {
    "message": "še kar trese..in tali.čim hočm priklučit na 3-člen, se začnejo delat iskre in prikluček se tali!   Iskri se zaradi PC-ja, zato, ker če odklopim pc od vcr-ja, je ok.  sam presneto; kako to, da je prej delovalo vse uredu, zdej pa iskri??  praviste ozemlitev?!? Kako???   lp ",
    "user": "cortez"
  },
  {
    "message": "glih sem dubu odgovor od kabelskega operaterja :   Pozdravljeni,  vaše težave so zelo nevsakdanje. Gre pa najverjetneje za razliko potencialov med vašimi napravami. Napako moramo pregledati strokovnjaki.  Najbolje bo, da nas pokličete na 000 ali 001, Ka Te Ng in napako si bomo pobliže ogledali.  .... , Ka Te NG ",
    "user": "cortez"
  },
  {
    "message": "a to je kao kabelska televizija nova gorica? :) ",
    "user": "Fury"
  },
  {
    "message": "Prekleta 50-ta !!!  Doma se počutim, kot da bi mel varilnico.  Sem klicu na kabelsko, kjer so mi dejali, da naj bi moral ozemliti vse naprave, ki so priklučene na kabelsko in naj oplet kabla povežem z ozemlitvijo. Do tle vse OK. Vmes mi je model še dejal, da kabelska ne sme iti mimo oz. vzporeno s kablom od monitorja zaradi frekvenc osveževanja, ki jih ma pač monitor.   Nato sem šel pogledat \" štekarje\". Najprej ostranim varovalko, nato pa odprem vtičnico.  In glej ga zlomka,  Modra (nula) je vezana na ozemlitev, potem je tle še rdeča (faza), o rumeno-zeleni (ozemlitev) pa ne duha ne sluha. Tko da vtičnica sploh ni ozemjena ?!!?  V 50-tih, ko je bila zgrajena bajta, so zgleda šparal z žicami (p... jim m...).  Ima kdo kakšno rešitev za naprej ?  P.S. pa prosim brez reinštalacije elektične napeljave na novo.   lep pozdrav,  cortez    ",
    "user": "cortez"
  },
  {
    "message": "Zveži na radiator :) ",
    "user": "TylerDurden"
  },
  {
    "message": "V vtičnici, ki je šuko (zaščitna, s tremi kontakti) imaš samo 2 žici. Dobro, ni treba menjati inštalacije, tudi tako vtičnico se da ozemljiti, samo moraš biti pazljiv pri delu, ker, če narediš narobe, lahko stvar postane katastrofalna za naprave in smrtno nevarna za ljudi !  Tako upam, da si sedaj prestrašen in previden. Naredi pa se tako, s faznim preizkuševalcem preveri kateri od obeh kontaktov je faza (lučka sveti) in kateri nula (lučka ne sveti). Ko si 100% kateri je nula, izklopi tok in kontakt nule zvežeš z kontaktom ozemljitve. Temu se strokovno reče ničlanje. Deluje isto kot zaščitna ozemljitev, ker je nula od omrežja tudi ozemljena. Ko boš sestavil nazaj, obvezno preveri, da ni napetosti na zaščitnem kontaktu !!!   Imaš pa lahko to že narejeno, samo da je prevezava na napačni kontakt - zaščitni kontakt vezan na fazo in imaš zato vse dogodke, preglej vtičnice Lahko pa je tudi katera vtičnica žažgana in se je sama ustvarila taka prevezava, tako vtičnico obvezno zamenjaj.   Če je računalnik priklopljen brez ozemljitve, je na njegovem ohišju polovična napajalna napetost, okoli 115V , kar prav prijetno preganja revmo... in dela tvoje probleme. BTW Teh 115V pride zaradi filtra proti motnjam v omrežju, ki ga ima vsak napajalnik.  LP, Azrael ",
    "user": "Azrael"
  },
  {
    "message": "Ja včasih so vezal nulo in maso skupaj, kar po današnjih specifikacijah ne smejo več. Najprej poglej še če imaš vse naprave vezane na isto fazo, ali pa probaj vse naprave priklopit na isti razdelilec. Mrežne kartice so včasih zelo pogosto crkavale, ker so bili računalniki na različnih fazah.(tukaj je bila najboljša varianta optika). Glede ozemljitve. Lahko dodatno potegneš kabel za ozemljitev in vse naštete naprave priklopiš gor. Se je že zgodilo da naprave niso hotele delovati, če niso bile skupaj ozemljene. Radiator za ozemljitev ni tako slaba ideja, ali pa se kar priklopiš na ozemljitev proti streli! ",
    "user": "2nemesis"
  },
  {
    "message": "hvala za napotke Azrael in 2nemesis !  v vtičnici je vezano tako :  modra (0) je vezana na levo in na sredino(kjer bi mogla bit ozemlitev), rdeča(faza) pa desno.  na to vtičnico mam vezane vse naprave v sobi, ker je to samo ena vtičnica v sobi.  Povezava do PC-ja je preko 2 podalškov!  Kako lahko izmerim napetost na koaxialnem kablu?  lp  cortez    ",
    "user": "cortez"
  },
  {
    "message": "P.S - na radjator nebi vezal, ker imamo plinsko ogrevanje ! ",
    "user": "cortez"
  },
  {
    "message": "Ti daj voltmeter med ohišje računalnika in oplet koaxa, potem pa še med ohišjem in sredinsko žico. ",
    "user": "ToniT"
  },
  {
    "message": "Stvari, na katere se ne razumeš in so obenem tudi SMRTNO NEVARNE prepusti strokovnjakom. Torej kabelsko kabelcem, elektriko pa električarjem. Saj vse pridno plačuješ in imaš pravico do brezhibne storitve ( beri : nimajo kaj (do)plačila zahtevat).  Napisal si, da so ti kabelovci svetovali ozemljitev TV. Kako pa bi to naj naredil ? TV nima ozemljitvenega vodnika (tistega, ki si je to izmislil, bi tudi trebalo obesit za ...). A so mislil, da boš kot laik odprl TV in šaril notri z nekakšnimi žičkami ? Ali so ti dali kaka navodila ?  Moj nasvet še enkrat na kratko : Ti si vse plačal in ima da dela. Če ne, je odgovornost na tistih, ki so prejeli tvoj denar.  LP, stein (Mr) ",
    "user": "MrStein"
  },
  {
    "message": "@ cortez  Sem še enkrat prebral, torej problem je ali kabelska, ki ni ozemljena, pa bi morala biti ali računalnik za katerega velja isto. Še enkrat pravim, preveri odkod tok, preglej s faznim preizkuševalcem.  Če je vzrok kabelska, potem naj kablarji to hitro in učinkovito popravijo, seveda brezplačno, saj imaš že tako dovolj sitnosti.  Če je računalnik vzrok, preveri ali ni na podaljšku ali na računalnikovem priključnem kablu prekinjen ozemljitveni vodnik. Da bi bil prekinjena ozemljitev v samem napajalniku, pa ne verjamem, ker je istočasno tudi monitor ozemljen in vezan s svojim VGA kablom na maso/ozemljitev računalnika in bi bil računalnik vseno ozemljen preko monitorja, V tem primeru bi imel verjetno popačeno sliko na monitorju, ampak ni nujno.   @ 2nemesis  Hmm, kaj naj rečem, ko sem še hodil na SŠ, 17 let nazaj, je bilo ničlanje še dovoljeno, pod pogojem, da ni druge možnosti, povezava hišne ozemljitve s strelovodno ozemljitve pa strogo prepovedana. Ne vem, mogoče so se predpisi medtem spremenili, res pa je da se z inštalacijami ne ukvarjam prav veliko.  LP, Azrael ",
    "user": "Azrael"
  },
  {
    "message": "Dragi  MrStein ,  kot sem že povedal, model s kabelske je rekel, da naj bi blo treba ozemlit vse električne naprave, ki so povezane na kabel. Seveda mi je na moje vprašanje, Ali je Sam kabel (oplet) ozemljen, 100 % (?) zagotovil, da je. Zraven mi še ni pozabil omenit, da je ozemlevanje naprav ali kaj drugega STORITEV, ki jo bi moral pol jst dodatno plačat.   Azrael; dejal si, da se na samem PC absorbira neka napetost. A se ta napetost, če imaš pravilno ozemlitev, sprosti potem po ozemlitveni žici ? Pri men bi moglo jet v 0 ?  V mojem primeru se ta napetost potem potencira iz PC preko ovoja kabla na Vcr-iz tega pa pol na nasledni ovoj kabla, ki bi ga moral povezat s kabelsko. Prov?  Kajti če ne povežem opleta na kablu in priklučim na kabelsko, le ta dela (vizualno se ne iskri oz. tali), samo imam neprepoznavno sliko na PC, pa še sliko na TV-ju moti.  Z faznim preizkuševalcem (komaj je kaj svetlo) sem preveru kabel, ki prihaja iz PC-ja !  Tako na opletu kot na sami žici v notranjosti je tok !  Probam še samo ohišje- Isto, spet tok !  Ali to potrjuje Vaše teorije ? Kako naprej ?   Sicer mi pa v ponedeljek pride en elektičista zmerit to napetost, tako da Vam bom potem povedu podatke .   lp,  cortez      P.S. Azrael : a ima tvoj nick kaj veze z A-rabci oz. A-rafatom in i-ZRAELom ? ",
    "user": "cortez"
  },
  {
    "message": "cortez: En neumestni klic ....................a štrumfov ti nikol nisi gledal? ",
    "user": "Gapi"
  },
  {
    "message": "@ cortez  Tako je, ohišje računalnika ni ozemljeno! Preglej kako je z njegovo ozemljitvijo, nekje je prekinjena ozemljitev ali pa so žile v podaljških narobe zvezane. Če te zanima, ti lahko napišem, kako boš s priročnimi sredstvi preveril stanje, če ne boš čakal na elektrikarja.  Še enkrat, je tisti ozemljitveni kontakt v vtičnici brez napetosti in sigurno vezan na nulo? En moj znanec je, ko je PC priklopil na vtičnico, kjer je bil ozemljitveni kontakt priklopljen na fazo in je najprej priklopil audio izhod iz PCja na reciver (buuum)i n nato še na TV (bum), uničil matično, HI-fi reciver in pokvaril TV, seveda ima kabelsko.   LP, Azrael  p.s. Motiš se, nick, je ime našega našega mačka, ki ima taka ušesa, kot Azrael pri Smrkcih, nekoč se je stepel z nekim mačjim tropom; zame pa pravijo, da sem tudi tako zaspane sorte, kot je naš maček. ",
    "user": "Azrael"
  },
  {
    "message": "Zraven mi še ni pozabil omenit, da je ozemlevanje naprav ali kaj drugega STORITEV, ki jo bi moral pol jst dodatno plačat.  Ja, samo kabelsko pa morajo zastonj ozemljit. Prav tako morajo električar zastonj ozemljit elektrčno napeljavo. Kar se ozemljevanja naprav tiče pa ne vem, ker sploh niso bile mišljene za ozemljitev ( sicer bi imeli ozemljitveni vodnik v \"štekerju\" ). ",
    "user": "MrStein"
  },
  {
    "message": "predno nadalje bilokaj delaš ali pa povezuješ.. nujno zmeri vse napetosti vseh ohišij glede na zemljo... glede na to da se ti iskri in da se tali moraš imet en zelo velik tok oziroma zelo veliko napetostno razliko.. s tem se ni za špilat... v računalniku ti tak azadeva mimogrede skuri matično in še kaj zraven. tole z izenačevanjem mas se bo na koncu ko se bo odkrila prava napaka zdelo kot kaplijca v morje... ",
    "user": "CaqKa"
  },
  {
    "message": "Meritve napetosti !  no, v ponedeljek mi je pršu en prijatu zmert te napetosti :   1. ovoj kabla (primarni kabel, po katerem pride kabelska) = 7V  2. samo ovoj kabla od VCR = 14V  3. samo ovoj kabla od TV = 14V  4. ovoj kabla in osrednje žile na coaxialnem kablu, ki je povezan na PC = 220V  5. probal tudi napetos ohišja PC-ja = 220V   Po meritvah sva hotela povezat ovoj kabla z ozemlitvijo, ki smo jo najdi v eni dozi v drugem prostoru. Žica,ki naj bi bla ozemlitev, je rumeno-zelene barve in je bila ovita z trakom (skoraj že preparel, se vidi da take trakove ne delajo več; zgleda,da je še iz 50-tih).Ta ozemlitev ni nikamor vezana. Pomerimo še napetost. Na tej kao ozemlitveni žici je blo 220V ?!!!?  tko da, dragi strokovnjaki, ven z idejami!  lep pozdrav,   cortez      P.S. Sem gledu Smrkce, ma mi ni padlo na pamet, da je tisti oranžni mačk Azrael. če bi mi kdo reku za Gargamela, Valda ! ",
    "user": "cortez"
  },
  {
    "message": "glede na kaj so pa merjene te napetosti... sploh ona za ohišje pcja... to je ohišje proti masi al kaj? ono za ovoje kablov.. a to so ovoj kabla proti žili, al so to ovoj kabla proti masi? ",
    "user": "CaqKa"
  },
  {
    "message": "Za kakšno stanovanje pa gre ? Blok, hiša ... ? ",
    "user": "MrStein"
  },
  {
    "message": "CaqKa  z ovojem sem mislil oplet coaxialnega kabla, torej žičke, ki so med glavno žico in PVC-jem.  MrStein  vrstna hiša.  P.S. a kdo ve, kolko stane merilnik za napetost toka (oz. tak, da lahk meriš tud ohme in...) in kje se ga da kupit ?   p.p.s. tudi če ugasnem PC, izklučim napajalni kabel, imam ohišje pod napetostjo  (očitno pride tok tudi preko kabla za monitor oz. priklučka za zvočnike) ",
    "user": "cortez"
  },
  {
    "message": "Moj predlog je, da TAKOJ pokličeš enega električarja in ti naj porihta elektriko v hiši, dokler še ni koga ubilo. In to mislim čisto resno. Drugače pa je en Multimeter od 2500 SIT naprej. Še  direkten link. Dobi pa se v skoraj vsaki trgovini z električnim materialom. ",
    "user": "ToniT"
  },
  {
    "message": "glej.. napetost se meri od ene potencialne točke do neke druge.. tak kot recimo meriš nadmorsko višino.. pa rečeš pohorje je visoko 1000 m. pri tem vsi vemo da je to merjeno glede na gladino morja.. pravtako če nekdo reče da ima štekdoza 230v vsi vemo da je to glede na zemljo.. ti pa kot predvidevam tam v tvoji sobi nekak nimaš zemlje... vsaj taprave absolutne ne. zato me zanima glede na kaj je tisti ki je meril, meril z drugim koncem volt metra.  aja.. pa čisto se pridružujem tonitju.. pri vas naj en temeljito preveri inštalacijo in popravi napake... ker glede na to kar si napisal je pravi čudež da še ni nobenga ubilo in da ti druge naprave delujejo vredi. ",
    "user": "CaqKa"
  },
  {
    "message": "caqka  Oprosti, ker ti nisem že zadnič odgovoru, sregledu sem prvo vprašanje; pač.    Merjeno je blo glede na 0, torej tisto nulo, ki je direktno vezano na ozemlitev v vtičnici (ničlanje).   Ko bomo kaj ukrenili, vam, dragi \" sručkoti\", sporočim.   Zdej čakam na malo boljšega elektičarja, kot je bil prejšni- je dvignu roke od problema (lol).    Hvala za opozorila!   Lp  Cortez     P. S. Kako naj izničim teh 220v iz coaxialnega kabla, ki pride iz pc-ja. A bi se dal s kakimi kondenzatorji? ",
    "user": "cortez"
  },
  {
    "message": "Eureka !!!  Azrael  V prejšnjem odgovoru si napisal : ˝Če te zanima, ti lahko napišem, kako boš s priročnimi sredstvi preveril stanje ˝.   ME zanima, tako da, p*r*o*s*i*m, napiši.   Še enkrat sem šel skozi vse odgovore, ki ste mi jih podali.   Pregledam še enkrat podaljšek (tam, kjer vklopim PC) Nula kaže nulo, Faza sveti, in presenetljivo, tudi tam, kjer bi morala biti ozemljitev, sveti. Torej mora biti nekaj narobe zvezano ali pa je vtičnica oz. podaljšek šel v k  Pogledam še vtičnico v kuhni; tudi tle je napetost na ozemljitvi podaljška, na sami vtičnici pa ne ?  Vzel podaljšek (tisti iz kuhne), in ga vključil na hodniku tle mi pa ni gorela ozemljitev.   Razumeste vi to ?   Kako lahko v kuhni, kjer na sami vtičnici (ozemljitev) tudi ni napetost, potem ko priključiš podaljšek, na podaljšku ozemljitev gori, če pa ta isti podaljšek vklopim na hodniku, pa na podaljšku ozemljitev NE gori ?  Odprem vtičnico na hodniku, ni videt nobene rumeno-zelene žice, torej je ničnano najbrž?  A je to zato, ker je v vtičnici ničlano (0 vezana na ozemljitev), sam podaljšek pa je narejen tako, da je po sredini še pritrjena rumena-zelena žica ? Treba prirediti kabel na ničlanje ?  Ali je važno, kam vežemo fazo in kam 0, mislim , desno ali levo ? s tem pa pol vežemo 0 na osrednji del,kjer naj bi bila ozemljitev .   NULA  ovoj nule (0) je modre barve. Je lahko še kakšne druge barve ? (sive ?)  FAZA  ovoj faze je lahko rdeče, rjave, črne barve. Je lahko še kakšne druge barve ?  OZEMLJITEV  ovoj ozemljitve je rumeno-zelene barve. Je lahko še kakšne druge barve ?   Lp,  Cortez       /// by the way /// A Veste, da trenutno poteka v LJ seminar o standardizaciji. Baje je eden glavnih problemov prav različnost raznih vtičnic, vtikačev  ter priključkov.  (saj veste, ITA  namesto 2 imajo 3, GB- isto 3, samo podolgovate oblike in razporejene v trikotnik, USA). ",
    "user": "cortez"
  },
  {
    "message": "To, kar si zdaj napisal, je še samo dokaz več, da imate električno napeljavo v k.... NIKOLI ne zaupaj barvam napeljave. Zmeraj najprej preveri, katera je faza in katera je nula. To se najlaže naredi s preizkuševalcem toka. S tem, da pri vas verjetno ta ne bo delal prav, ker je vse pod napetostjo.  Kot je napisal CaqKa, je napetost razlika potencialov in ko si pripeljal kabelsko v hišo, ki je verjetno pravilno ozemljena, si dobil 0. Vse ostalo ima višji potencial (napetost). Primer: Če \"stojiš\" na 200 V in meriš napetost na 220V, je to zate še zmeraj samo 20V (zato lahko ptice sedijo nael. žicah, ker se dotikajo samo ene žice - ni razlike potencialov). ",
    "user": "ToniT"
  },
  {
    "message": "Pregledam še enkrat podaljšek (tam, kjer vklopim PC) Nula kaže nulo, Faza sveti, in presenetljivo, tudi tam, kjer bi morala biti ozemljitev, sveti.   tam kjer si to zmeril.. če boš priklopil kakšno napravo ki ima kovinsko ohišje.. tam te bo spajtlalo po dugem in počez z 220 volti.  nula je ponavadi modra faza je rjava lai pa črna (rdeče še sicer nisem videl bi pa bilo možno... v enosmerni tehniki je pa res rdeča ponavadi plus polariteta.  pa nič tega SAM NE POPRAVLJAJ, ampak lepo naroči enga električarja ki je SPOSOBEN (torej da imaš priporočila zanj) ter mu povej da sumiš da imaš celotno napeljavo v kurcu.  če je možno da ti napelje še zaščitno žico brez posega v razdiranje stene ti naj še to naredi. aja na hodniku je očitno inštalacija vredi. ",
    "user": "CaqKa"
  },
  {
    "message": "@ cortez  Takole, za tak preprost preizkuševalec rabiš žepno svetilko (tisto, ki ima 4.5V baterijo), potem pa še dve izolirani žici dolžine 0.5m, presek do 1.5mm2. V ohišje svetilke zvrtaš dve luknjici in skoznji vtakni ti dve žici. Na vsaki žici naredi vozel, tako, da je ne boš mogel kar tako izpuliti iz svetilke. Potem ti dve žici priklopina stikalo svetilke, tako, da žarnica zasveti ko na drugem koncu stakneš skupaj žici. Priporočam ti, da na koncu ne pustiš samo golih žioc ampak montiraš banana vtiče. To je to. Ta napravica se dobi tudi že narejena, dela jih ETP Kranj,samo zna biti precej draga, tako, da je bolje kupiti že narejem univerzalni inštrument za 2k SIT, če ti home made izdelava ne leži.  Sedaj pa v  izklopjenem stanju preveri te tvoje \"podaljške\",kako so spojeni. Važno je, da je je ozemljitev vezana samo na ozemljitev in nikamor drugam. Isto velja za otala dva kontakta. Poročaj.  BTW preden je postala splošno sprejeta barva vodnika za ozemljitve rumeno zelena je bil vodnik za ozemljitev rdeče barve, nekako do 1960, čeprav se baje še dobi roba Made in Italy, ki ima še vedno rdečo barvo za ozemljitev.  LP, Azrael ",
    "user": "Azrael"
  },
  {
    "message": "jaz cortezu nebi priporočal da se sam spravlja to počet.. saj njegovo znanje o elektriki glede na trenutne poste ni najbolj bajno. ",
    "user": "CaqKa"
  },
  {
    "message": "Eureka, drugič, smo že bližje koncu !!!   Po sinočnjem odgovoru, Vam, dragi Stručkoti, mi ni dalo mira, kako to, da je na ozemljitvenem kontaktu napetost. S ťfazenbriferjemŤ sem pol probavu štekerje po bajti. Eni so svetl na ozemljitvi , eni ne. No zjutraj sem potem ponovno odprl vtičnicoInPresenečenje !?!,   prvo: na obeh žicah, tako fazi kot nuli je bil izolacijski material totalno preparel. Sam čudno, da se ni nič dotikalo oz. da ni prišlo do kontakta ?  ( kako bi blo to videt na PC, če bi v vtičnici prišlo do kontakta, ko bi bil PC prižgan?)  drugo : na Levi strani vtičnice je bila ČRNA žica, ki je bila povezana z žičko na ozemljitveno mesto, na Desni strani pa RDEČA žica.   In glej ga zlomka  FAZA je bla na ČRNI žici ?!!!? Kako je to mogoče? A ni RDEČA za fazo in ČRNA za nulo?  No potem sem odstranil prepareli žici, ki,sta vsaka posebej, bili prilotani na debelejši žici (rdeča debela ima rdečo PVC oblogo-še kar v redu, črna pa ima črno tekstilno oblogo). Nato sem s čokoladkama (nimam naprave za lotanje) priključil rdečo debelo žico z RJAVO žico, debelo črno pa z MODRO. Vse to sem posebej potem obvil z izolirnim trakom.  Na Desno sem vezal MODRO (kjer je faza), na Desno pa RJAVO (nula), s tem da sem z mostičkom povezal osrednji ozemljitveni del in RJAVO žico.   Vse sestavim . In začuda DELUJE !!!  ( zgleda, da tisti, ki je vstavljal vtičnico , NI preveril, kje je faza in kje 0 (dio cane !!!) )  Kaj bi se zgodilo, če bi prej prijel ozadje ohišja in radiator?  Na ohišju ni več napetosti, na coaxialnem kablu tudi ne (niti na opletu niti ne na osrednji žici)  Priključim še coaxialni kabel od PC na kabelskoPa to ni res, NE tali, NE treska !!!  OK, po prvem oblivu zadovoljstva, sledijo že naslednji problemčki..   Slika na PC-je je kr v redu, sam pr nekaterih programih (ala TV3) mi šibajo rdeče, zelene črte po zaslonu?   A je to mogoče zaradi kabla, ki se je mogoče poškodoval, ko je skozi steklo 220V ???  Ali pa je 3-člen (razdelilnik TV signala; 1 inn, 2 out) šel po gobe ?  Tud včasih, če prižgem luč v kuhni, mi pol na PC zaslonu (ma sam če gledam TV) škrcne slika; What's that ?   Aha, v kuhni je tud narobe vezano, sam na fazi mi fazni preizkuševalec bolj zasveti kot pa na ozemljitvi ( za tretjino manj se zasveti, zato sm spregledu včeri). Hmm?   No, zahvalil bi se rad V-S-E-M (posebno še Azrael-u ( kej pomeni tisti tvoj BTW?)) , ki ste kakorkoli prispevali k odrešitvi problema.  Čakajoč vaše odgovore Vas pozdravljam,   Cortez      P.S. Če se kdaj kje dobimo, VSEM plačam pivičko ! (kaj pijeste laško al union? Al kakšen import?)  P.P.S Da ne bodo tisti, ki so zakonsko onemogočeni s pitjem alkoholnih pijač, izvzeti, jim pa dam za en jabolčnik.   P.P.S Vem ,da so bli nekateri moji odgovori kontradiktorni, ma kej čmo. Življenje je eno samo veliko učenje, sem pa 100%, da preko takšnega foruma 100 krat bolj prej kaj skapiraš kot pa, da bi šel v knjižnico in si začel razbijat glavo s kakšnimi elektro-terminološkimi knjigami. ",
    "user": "cortez"
  },
  {
    "message": "še enkrat se ponavljam: nula je ponavadi modra faza je rjava lai pa črna (rdeče še sicer nisem videl bi pa bilo možno... v enosmerni tehniki je pa res rdeča ponavadi plus polariteta.   s tem da povdarjam da so taki standardi danes... kot omenjeno nekje zgoraj je včasih faza bila tudi rdeča. ",
    "user": "CaqKa"
  },
  {
    "message": "BTW = By The Way (ang. Mimogrede) , pač manj tipkanaja   Tiste črte so lahko motnje od VCRja, interferenca, poskusi nastaviti VCR na drug kanal, tistio mali vijak na zadnji strani, ki se ga počasi vrti in na ta način menjaš kanal na katerm VCR oddaja, default je kanal 36. Verjetno so tudi tisti programi, ki imajo motnje tudi blizu tega kanala ali kar na njem.   Če bi žici v vtičnici prišli skupaj bi pregorela varovalka ali pa kaj v inštalaciji, lahko bi prišlo tudi do požara! Res ti priporočam, da prenoviš el. inštalacijo v tvoji hiši. Če imaš srečo, da je inštalacija izvedena v ceveh, potem kopanja po stenah ne bo, ampak boš menjal samo žice in na novo zvezal skupaj, tako kot je treba. Konec koncev ti kar dobro gre, lahko pa še kaj vprašaš tu na forum.  Če pa boš iskal elektrikarja pa se prej pozanimaj, na večih koncih, kako je kaj kvaliteten, ker tak štrom, kot si ga imel do sedaj (malo si že popravil), je skoraj gotovo delo enega hudega elektro mojstra.   Pa še malo za hec:  Kakšna je razlika med profesionalci in amaterji?  Profesionalci so zgradili Titanic, amaterji pa Noetovo barko...   LP, Azrael ",
    "user": "Azrael"
  },
  {
    "message": "veckrat sem zasledil, da omejas barve vodnikov in da je nekdo omenil da ne zaupas temu. Samo to bom povedal: nikoli pod nobenim pogojem ne smes niti pomisliti, da barve izolacije vodnikov karkoli pomenijo. Nikoli!!!! Naj bi, ampak na zalost ne pomeni nicesar. Prav tako polozaj vodnikov v vticnici.   Pa sori ker ti nisem drugace pomagal. Lahko ti povem se svojo izkusnjo, da sem imel na ozemljitvenem kontaktu vticnice fazo, vodniki pa vsi enake barve. ",
    "user": "slawc"
  },
  {
    "message": "V prejšnjem javljanju se mi je zatipkalo :  pravilno je :  Na Desno sem vezal MODRO (kjer je faza), na L E V O pa RJAVO (nula), s tem da sem z mostičkom povezal osrednji ozemljitveni del in RJAVO žico.    Azrael  Hvala za opozorila.  Vedno, ko se prepričam, kje je faza, grem v klet izklopit varovalko.  kje je tisti gumb na VCR-ju ( imam Sony)? A je mogoče skrit ter ga lahko spreminjaš samo z izvijačem? ( spredaj imam gumbe Auto set up, CH + in - ter tracking)   Še nekaj me zanima glede tokokroga ! Torej sedaj imam nastavljeno ozemljitev na0. Na drugi strani stene, kjer je kuhna pa je vtičnica nastavljena na fazo (bom popravil) ? Torej če jst tko razumem dela tokovni krog 8 in zato pride do raznih klikov med prižiganjem/ugašanjem luči ? (sedaj je mal boljš, ko sem dal na 0.)   Ve kdo zakaj mi pri nekaterih program tečejo skoz ekran vzporedne rdečo-zelene črte po vertikali?   a je to zaradi razdelilca signala kabla, kajti če dam samo na PC kabelsko je mal boljš.  pri TV ni razlike ( samo ko je priklopljen še PC, se vidijo Horizontalne črte v ozadju na SLO 2 ) ?   lp,   cortez    ",
    "user": "cortez"
  },
  {
    "message": "kje je tisti gumb na VCR-ju ( imam Sony)? A je mogoče skrit ter ga lahko spreminjaš samo z izvijačem? ( spredaj imam gumbe Auto set up, CH + in - ter tracking)Ja, to je tak majhen potenciometer oz. trimer, običajno nekje na zadnji strani videa, blizu priključkov, obračaš ga z izvijačem. ",
    "user": "mare_"
  },
  {
    "message": "A se te rdeče-zelene črte pojavijo le če imaš VCR priklopljen ali tudi brez ? Kake pa so te črte, ostre,tanke,široke,meglene ? Horizontalne ? Kratke ali v širini/višini ekrana ? Kako se premikajo ? Smer ? hitrost ?  Se kaj spremeni, če spremeniš velikost TV okna na PC ? Recimo če zmanjšaš ... ",
    "user": "MrStein"
  },
  {
    "message": "ma sm gledu glede tistega potenciometra na VCR-ju, ma je sam gumb za nastavit na Pal oz. NTSC. Nč drucga!. Ja, VCR je Sony, sam ne vem , kje bi lahk bil skrit ta gumb (zadaj, desno, love, spodaj zgoraj?)   ubisvu sem potem dal direktno na kabel, in je še zmeram isto. Ma to mi sirje sam v določenem spekterju (morem pogledat, pa vam točno sporočim).  pri nekaterih pa so pokončne črte (7) . Bom probu objavit slike na net, da boste videl..   HVALA HVALA HVALA  za pomoč pri elektriki- tisto je res prvotnega problema.   Zanima me tud glede tistega tokokroga; kaj se zgodi z napravami, ki so vezan v en tak tokokrog, vendar so različno ozemljene (ene na 0 druge na fazo- no tko je pr men,)  v kuhni mi je razneslo žarnco, ma to kej veze s tem ?   še enkrat, hvala za vse  P.S. Azrael  ma pr tisti bateriji, ki naj bi bla za 4,5V. A nebi pol žarnica počla, če bi tok 220 V steku čez njo?    lp,  cortez    ",
    "user": "cortez"
  },
  {
    "message": "Cortez: Azraelova naprava je namesto Ohm metra (merilca upornosti) in se uporablja za to, da ugotoviš, ali je dvema točkama teče el. tok (sta spojeni). To se uporablja zmeraj samo takrat, ko naprava ki jo meriš, ni pod napetostjo. ",
    "user": "ToniT"
  },
  {
    "message": "mene pa zanima nekaj:, v sobi imam eno kabelsko vtičnico, ki je starejšega tipa, nekako se ne prilega ok na nov kabel, oz. kabel se ne prilega ok nanjo  , ker je v sredini pač samo neka malo debelejša žička pa na splošno je vtičnica v malo čudnem stanju... no, zanima me kakšno vtičnico moram kupit, če sedaj odklopim to, ki je notri ni nikjer drugje slike... kolikor mi je znano sta dve vrsti končna in vmesna? Torej bo verjetno vmesna ali pa se motim? iz stene sta 2 kabla... ",
    "user": "freserovski"
  },
  {
    "message": "hmmm kaj če bi ti rajši zadevo prepustil takim ki se spoznajo? ",
    "user": "CaqKa"
  }
]