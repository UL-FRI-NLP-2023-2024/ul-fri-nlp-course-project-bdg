[
    {
        "role": "user",
        "message": "rad bi vgradil fid stikalo 30ma 40A za zgornje nadstropje ki je sedaj brez fid stikala sedaj pa vidim da sta nula in ozemljitev povezana v omarici.  ali lahko sedaj samo odstranim rumen zelen kabel ki gre iz spojke na nulo in vgradim fid."
    },
    {
        "role": "assistant_0",
        "message": "Vsak poseg v inštalacijo mora opraviti strokovna oseba, ki tudi naredi meritve inštalacije po posegu. Za montažo FI stikala je treba odklopiti glavne varovalke, do česar ima dostop samo elektro služba na tvojem področju.  Spodnje nadstropje ima FI?  To niso heci, da bo kar vsak malo po svoje delal."
    },
    {
        "role": "user",
        "message": "Spodnje nadstropje ima fid ter v spodnjem nadstropju je tudi glavno stikalo in ko ga izklopiš zgornje nadstropje nima elektrike tako da lahko vgradiš fid stikalo"
    },
    {
        "role": "user",
        "message": "A potem ne vgradim fida in pustim ničenje ki je zelo \"varno\"."
    },
    {
        "role": "assistant_0",
        "message": "Vedno je fid bolje, kot brez njega."
    },
    {
        "role": "assistant_1",
        "message": "FID stikala so nadomestila ničenje tako da so v bistvu novejša in varnejša tehnologija. Pri ničenju je lahko problem v razliki potencialov, posebno, če je hišna ozemljitev in ozemljitev transformatorja slaba, transformator pa oddaljen od hiše."
    },
    {
        "role": "user",
        "message": "Kolikor jst vem sta pri ničenju nula in ozemljitev povezani in če se dotakneš ozemljitve in faze te bo ubilo ker je tako kot bi se dotaknil nule in faze pri fidu pa izklopi. je pa ničenje isto kot fid v primeru ,da bi faza prebila na kovinsko ohišje potem bi pa izklopilo varovalko"
    },
    {
        "role": "assistant_1",
        "message": "Točno tako; FID deluje na principu diferencialnega toka. To pomeni, da mora biti seštevek tokov v vseh vodnikih 0, drugače reagira. Višina toka, kjer se to zgodi, pa je fiksno določeno z občutljivostjo FID-a. Zna pa biti problem pri starejših vodnikih, ki že malo prebijajo oz je upornost izolacije že vprašljiva. Tam občutljive FID-e meče ven že zaradi tega."
    },
    {
        "role": "assistant_2",
        "message": "@user je 4. sep 2014 ob 17:56 izjavil:rad bi vgradil fid stikalo 30ma 40A za zgornje nadstropje ki je sedaj brez fid stikala sedaj pa vidim da sta nula in ozemljitev povezana v omarici.  ali lahko sedaj samo odstranim rumen zelen kabel ki gre iz spojke na nulo in vgradim fid.  Ta prvo: nisem elektroinštalater, tako da mojih besed ne vzeti za suho zlato. So mi pa v procesu gradnje hiše oz. polaganja inštalacij takole razložili gospodje električarji.  Kar se FIDa tiče, ga ne briga nič, kako je pred njim zvezano. Glavno je, da se nula in zemlja ne srečata nikjer za FIDom.  FID gleda tokove, ki pridejo preko njega po fazah in tokove, ki odtečejo regularno po nuli nazaj; vsota teh mora biti 0. Če razlika ni 0 (oz. v tvojem primeru manjša od 30mA), pomeni, da del toka nekje napačno zapušča tokokrog - ali kje prebija na ozemljitveni vodnik, ali teče preko tvojega telesa v tla, ipd. Skratka, tok se neregularno izgublja in FID odklopi.  To pomeni, da ozemljitveni vodnik, ki se vrača iz vtičnic, povežeš MIMO FIDA nazaj na ničelni vodnik. ŠE ENKRAT: to povezavo narediš izven tokokroga, ki ga varuje FID. Znotraj tokokroga, ki ga varuje FID, nula in zemlja nimata kaj biti povezani."
    },
    {
        "role": "user",
        "message": "Potem lahko odstranim kabel ki povezuje ozemljitev in nulo.Je pa v zgornjem nadstropju napeljava stara 2 leti zato vodniki niso problem samo fid ni vgrajen kar hočem sedaj popraviti in vgraditi 30ma fid"
    },
    {
        "role": "assistant_2",
        "message": "Jah, ozemljitev se mora nekam vračat, ne more bit v luftu, ker ti sicer nič ne nuca oz nimaš pravilno izvedene zaščite. Odvisno je sicer od sistema izvedbe - lahko imaš ozemljitev povezano na valjanec, ki ga imaš položenega okrog bajte - ampak konec koncev gre to po zemlji spet na nulo pri prvem drogu oz. pri trafo postaji. Tako da je povezava zemlje z nulo pred FID-om, torej pred tokokrogom, ki ga FID varuje, vsaj s stališča FIDa čist regularna. Če boš odstranil kabel, ki gre iz zemlje na nulo, ti v primeru, da bo faza npr. prebijala na ohišje pralnega stroja, FID ne bo čist nič nucal.  Je pa pravilno tako, da vse rumenozelene vodnike, ki pridejo iz vtičnic, zbereš na zbirki, potem pa mimo FIDa povežeš nazaj na nulo, kjer pač pride v omarico. Modre nule iz vtičnic/stikal pa povežeš na zbirko za nulo, nato na FID in se šele preko njega vrnejo nazaj na nulo, ki je dovod v omarico.  Tako ti FID lahko meri diferenco toka oz. ali se ves tok, ki gre skozenj do porabnikov dejansko tudi vrne preko nule nazaj. Če se del toka (v tvojem primeru 30mA ali več) vrne mimo FIDa preko ozemljitvenega vodnika ali pa kakor koli drugače (npr. skozi otroka, ki tišči žebelj v vtičnico in nato po tleh v zemljo), odklopi."
    },
    {
        "role": "assistant_3",
        "message": "@assistant_2 Malce bolje definiraj kaj misliš z pred. Predpostavljam, da je pred fidom med elektro omarico in fidom."
    },
    {
        "role": "assistant_2",
        "message": "Saj je lepo napisano in to večkrat: pred FID-om, torej pred tokokrogom, ki ga FID varuje.    Drugače pa ja, da bo čimbolj jasno je to med elektro omarico in FIDom."
    },
    {
        "role": "user",
        "message": "Ozemljitev je povezana na valjanec tist kabel bi odstrani zato ker bi bil povezan za fidom na nulo"
    },
    {
        "role": "assistant_2",
        "message": "Ne morem rečt, da iz opisa zastopim, kako imaš narejeno in kaj želiš naredit.  Če imaš valjanec, je fail, da imaš nulo in zemljo povezano med sabo. Zakaj le?  Poleg tega, praviš da bi rumenozelen kabel odstranil, zato da bi ga za FID-om povezal na nulo? Ne štekam. Če boš za FIDom povezal nulo in zemljo (se pravi znotraj tokokroga, med FIDom in porabniki), potem nisi naredil nič. Zemlja (RumenoZelen kabel) ne sme nikjer imeti stika s FID-om. Na zunanji del FIDa (med elektro omarico in FIDom) pripelješ tri faze in nulo, na notranji del FID-a pa prav tako tri faze (po katerih tok teče v tokokrog) in nulo (po kateri se tok vrača iz tokokroga).  Takole:   Vezava FID  Zemlja se vrača direktno iz vtičnic, povsem mimo FID-a na valjanec ali na nulo iz elektro omarice. Če imaš položen valjanec, je fail, da imaš povezano nulo in zemljo. Nula se ti vrača na nulo od elektro omarice, zemlja pa na valjanec."
    },
    {
        "role": "user",
        "message": "Ja imam valjanec električar je povezal nulo in zemljo sedaj bi odstranil povezavo med nulo in zemljo ker če ne bi fid izklopil."
    },
    {
        "role": "assistant_2",
        "message": "Skrajno čudno mi je to, da je električar povezal nulo in zemljo, če imaš valjanec. Edino, če si ti ozemljitev z valjanjcem izpeljal naknadno (si recimo v času izdelave omarice že vedel, da to nekoč bo, pa ti je električar provizori naredil to povezavo med nulo in zemljo).  Drugače pa, kar če sta nula in zemlja povezani pred FID stikalom, torej med elektro omarico in FIDom, oziroma med glavno varovalko in FIDom, potem to FIDa čisto nič ne moti. Če imaš valjanec, ta povezava sicer nima smisla oziroma ni pravilna, ampak delovanja pravilno priklopljenega FID-a ne moti.  Namreč, če imaš ti položen valjanec in ozemljitev vezano na valjanec, se ti preko zemlje (govorim o zemlji, blatu, pesku, ilovici, po kateri hodimo, ne o žici) ta zanka spet zaključi na bližnjo elektro-štango, kjer je nula ozemljena. Gre za isti šmoren, zanka gre na koncu vedno nazaj na nulo.   V resnici so zadeve, kako sme biti izvedeno in kako ne, mal bolj kompleksne, odvisne od tega, kakšen je sistem (TN, TT ipd), kar pa presega moje poznavanje tematike.  A res ne bi poklical štromarja, da pride to zvezat tako kot se spodobi?"
    },
    {
        "role": "user",
        "message": "Valjanec je že bil položen in priklopljen preden se je delala instalacija v 2 nadstropju.stromar je pa tudi priklopil ventilator v kopalnici na moder in rumen zelen kabel rumeno zelen je bil priklopljen kot faza, zato me ta povezava med rumeno zelenim in modrim kablom nič ne čudi."
    },
    {
        "role": "assistant_4",
        "message": "@assistant_2 je 5. sep 2014 ob 13:12 izjavil: A res ne bi poklical štromarja, da pride to zvezat tako kot se spodobi?   Ampak najbrž ne tistega ki ti je pred 2 leti naredil brez FIDa..."
    },
    {
        "role": "assistant_2",
        "message": "@user je 5. sep 2014 ob 14:34 izjavil:Valjanec je že bil položen in priklopljen preden se je delala instalacija v 2 nadstropju.stromar je pa tudi priklopil ventilator v kopalnici na moder in rumen zelen kabel rumeno zelen je bil priklopljen kot faza, zato me ta povezava med rumeno zelenim in modrim kablom nič ne čudi.   Mene bi bilo pa na tvojem mestu strah uporabljat tako instalacijo, kot ti jo je naredil tale štromar... Rumeno-zelen kabel kot faza na ventilatorju? Si prepričan, da ti bo FID sploh delal, če imaš napeljano tako štalo? Kako si lahko ziher, da ni kakšen rumenozelen kabel narobe priklopljen?  Da ti bo FID delal, ga je treba montirat tako, kot sem ti opisal. Če imaš kjerkoli med FID-om in porabniki zvezano skupaj nulo in zemljo, bo veselica.  Predlagam ti, da si nabaviš enega orenk električarja, ki se pri vlečenju inštalacij drži standardov, in da ti le-ta kvalitetno vgradi FID in izvede meritve.  Malo za šalo, malo zares: ko ti obrtniki pridejo delat, jim daj šnops in pivo piti šele po opravljenem delu, ne pa že vmes."
    },
    {
        "role": "assistant_2",
        "message": "@user je 5. sep 2014 ob 14:34 izjavil: rumeno zelen je bil priklopljen kot faza, zato me ta povezava med rumeno zelenim in modrim kablom nič ne čudi.  Moram dodati komentar še na tole: mene pa ta povezava močno čudi: rumeno zelen je po standardu zemlja, nula pa je - well, nula. Faze gredo po npr. črnem ali rjavem vodniku.  Da imaš ti na eni točki na rumenozelenem kablu fazo in da te ne čudi, da imaš na drugem koncu rumenozelen kabel povezan direktno na nulo, je indikacija, da se sam nikakor ne smeš lotevati inštalacije FID stikala."
    },
    {
        "role": "user",
        "message": "Rumeno zeleen je bil prillopljen kot faza in na ventilatorju in na drugi strani na stikalo to sem ugotovi ko sem odmontiral stran stikal ker je ventilator ckrnil in smo ga odmontirali"
    },
    {
        "role": "assistant_2",
        "message": "Nauk zgodbe je, da ne kliči več tega elektičarja. Je dosti drugih.  Na sliki, ki si jo prilimal, je sicer en majhen izsek, ampak je videt, da kakšnega posebnega reda v omarici ni. Dokler enkrat ne vidiš top šit uštimane omarice, ne veš, koliko je to vredno. Pove pa tudi ogro@assistant_3o o štromarju in njegovi odgovornosti."
    },
    {
        "role": "user",
        "message": "Bom probal vgraditi fid pa bomo videli kaj bo če ne ga lahko še zmeraj odstranim in povežem v prvotono stanje seveda morem pred montažo fida odklopiti glavno varovalko v spodnjem nadstropju."
    },
    {
        "role": "assistant_5",
        "message": "Če je instalacija 3f in nisi čisto prepričan, kaj oz. zakaj je tista prevezava, jo pusti pri miru. Zelo verjetno je ta povezava tam z razlogom.  Odklop N vodnika v 3f sistemu z nesimetrično obremenitvijo je lahko precej draga izkušnja.  Ponavadi pokuri porabnike na 2 fazah z najmanjšo obremenitvijo."
    },
    {
        "role": "user",
        "message": "točno vem zakaj je prevezava je zato da če bi prebila faza na ozemljitev bi varovalka izklopila. a potem je rumeno zelen kabel tudi povezan na fazo z razlogom ali kako."
    },
    {
        "role": "assistant_5",
        "message": "Tako na daljavo samo s sliko dela omare ti lahko pomaga le vedeževalka.  Rumenozelena je lahko PE, ali PEN. Če je na sliki mesto, kjer iz TN-C nastane TN-C-S (PEN se razdruži v PE in N) lahko po odklopu povezave del instalacije ostane brez PE, ali brez N.  V tem primeru je potrebno FID vgraditi tako, da se povezava nahaja pred FID.   Če gledaš samo barve žic, delo raje prepusti nekomu, ki razume instalacijo. Še posebaj to velja, če se na barve ne moreš zanesti."
    },
    {
        "role": "assistant_6",
        "message": "Glede na vse zgoraj zapisano ima el. razdelilec v nadstropju TN-C-S sistem napajanja. To pomeni, da sta zbiralnici N in PE med sabo galvansko povezani. Pri tem pa mora biri PE zbiralnica obvezno povezana z zbiralnico glavnega izenačevanja potencialov, ki pa je obvezno ozemljena.  Iz TN-C in TN-C-S sistema lahko vedno narediš TN-sistem v katerega vgradiš kot dodatno zaščito RCD stikalo. To narediš tako: 1. izklopi glavno stikalo 2. fazne vodnike (verjetno črne in rjave barve - vseeno preveri s preizkuševalcem napetosti - \"fazenpriferjem\")pripelji na vhod RCD stikala(L1, L2, L3), nevtralni vodnik N (moral bi biti svetlo modre barve)pa na vhod na sponko N. 3. Izhodne sponke L1', L2', L3' vežeš teko kot so bili sedaj fazni vodniki na posamezne zbiralnice, N vodnik pa na N zbiralnico. 4. odstraniš obstoječo povezavo med N in PE zbiralnicama 5. preveriš, da imaš PE zbiralnico ozemljeno, če ni potem potem lahko PE zbiralnico povežeš z nevtralnim vodnikom pred RCD stikalom (to je dopustno, ker je RCD zaščita kot dodatna zaščita, še vedno je osnovna zaščita za TN sistem napajanja inštalacije). 6. preveri, če imaš narejeno izenačevanje potencialov - to pomeni, da imaš v dozo izenačevanja potencialov oz. na PE zbiralnico v razdelilcu, pripeljane povezave do vseh kovinskih konstrukcij: pomivalno korito, štedilnik, kopalniška kad, cevi centralne...) 7. strinajm se s tistimi, ki trdijo, da je vgradnja zaščite delo strokovnjakov. Nestrokovno vgrajevanje lahko dopušča napačno @assistant_3enje, da je vse v redu, ker vse funkcionira. Ampak že pri prvi napaki so lahko posledice katastrofalne, če začita ne deluje kot je potrebno. Zato - pamet v glavo, ne v denarnico!"
    },
    {
        "role": "user",
        "message": "Točno tako bom naredil @assistant_6 sem pa že gledal in je pe zbiralnica ozemljen tako da tukaj ni problema sem pa tudi preveril in ko izklopim glavno stikalo ni elektrike v nobeni od treh faz.bom vgradil pa sporočim rezultat"
    },
    {
        "role": "assistant_7",
        "message": "RIP"
    },
    {
        "role": "assistant_8",
        "message": "Če daš FID za FID, ti bo vrglo ven oba FID-a. Smisel?"
    },
    {
        "role": "assistant_9",
        "message": "Pozdravljeni  Če bi bila na ohišju neke naprave napetost in se oseba te naprave dotakne, steče tok skozi telo... Pride do razlike tokov v FID stikalu... FID izklopi ali ne?"
    },
    {
        "role": "assistant_6",
        "message": "Da. Vendar je narobe, če je ohišje bilo pod napetostjo, FID pa dokler ni prišlo do dotika, ni izklopil. To pomeni, da ohišje ni bilo ozemljeno."
    },
    {
        "role": "assistant_9",
        "message": "Bom malo bolj podrobno razložil zakaj me to zanima..  V hiši imamo 4 žilni dovod, 3xL in PEN... V pritličju in 1. nadstropju imamo ničenje... V mansardi bi pa ali naredil ničenje ali pa bi uporabil FID... Pa me zanima kaj je bolj priporočljivo? In kaj je v primeru, če se na strani omrežja prekine ničelni in hkrati ozemlitveni vodnik (zgornji primer)?"
    },
    {
        "role": "assistant_6",
        "message": "Se pravi, od števca do hišnega razdelilnika imaš tri faze in kombiniran zaščitno-nevtralni vodnik PEN. To odgovarja TN-C sistemu napajanja inštalacije. Če imaš ničenje izvedeno s tremi oz. 5 vodniki, potem ni nobenih težav z vgradnjo FID stikala.  Kolikor te razumem, pa boš v mansardi naredil novo inštalacijo?. Potem pač pripelji do razdelilnika v mansardi 4 žilni kabel preseka 10 mm2, ki je najbolje, da ga zaključiš s priključnimi sponkami. V razdelilniku narediš dve zbiralnici N in PE. N zbiralnico priključiš na izhodno N sponko FID stikala (tako, da povratni tok teče skozi FID stikalo), PE zbiralnico pa direktno pred FID stikalom na PEN priključno sponko (tako, da eventuelni okvarni oz. kratkostični tok steče mimo FID stikala). Vsi tokokrogi morajo potem imeti ločena nevtralni N in zaščitni PE vodnik (n.pr. do vsake vtičnice L-N-PE). Za FID stikalom potem N in PE vodnik ne smeta biti nikjer več v stiku."
    },
    {
        "role": "assistant_0",
        "message": "Ce me spomin ne vara, mora biti PEN vodnik minimalno 16 mm^2."
    },
    {
        "role": "assistant_6",
        "message": "Za Al da, za Cu 10 mm2."
    },
    {
        "role": "assistant_9",
        "message": "Kaj je v primeru, če se na strani omrežja prekine ničelni, ki je hkrati ozemlitveni vodnik? Na ohišju neke naprave bi bila v tem primeru napetost in če se oseba te naprave dotakne, steče tok skozi telo... Pride do razlike tokov v FID stikalu... FID izklopi ali ne? Zanima me ta primer... Mirator hvala za razlago... tko sem imel namen narediti... V mansardi sem naredil novo inštalacijo z L N in PE vodniki..."
    },
    {
        "role": "assistant_10",
        "message": "če boš imel 3 vodnike do vtičnice faza nula zemlja in potem pred fidom imel zvezano zemljo in nulo potem praviloma če pride napetost na ohišje naprave fid odklopi brez da bi tok stekel po osebi, če ničenja nimaš narejenega in imaš samo fid potem se moraš naprave dotakniti da bo skozi telo stekel tok in bo fid odklopil vrjemi prva opcija z ničenjem je bolj varna  ker te ne strese če je vse prav, in pa če bi prekinil nulo nebi imel tokokroga tako da bi bila tema v bajti  vendar bi za zaščito poskrbel tretji vodnik (zemlja) ki gre v ohišje pred fid na nulo"
    },
    {
        "role": "assistant_9",
        "message": "Če imaš samo FID (TN C S), pri preboju steče tok po PE vodniku mimo FID-a, zaradi razlike tokov FID izklopi... Zakaj bi se mogel v primeru da imam samo FID naprave dotakniti?"
    },
    {
        "role": "assistant_10",
        "message": "ja če nebi imel ničenja bi se moral dotakniti , če imaš ničenje pred fidom je zadeva rešena ker če nimaš ničenja narejenega nimaš varnostne ozemlitvije in tok nebi nikamor stekel, faza bi ostala na ohišju, ko bi se ti dotaknil bi fid zaznal da tok ni prišel po nuli nazaj in bi vn vrglo, če imaš ničenje bi tok stekel že preko \"ozemljitvije\""
    },
    {
        "role": "assistant_11",
        "message": "Ničenja nimaš pred FIDom (povezavi zbiralk N in PE se v tem primeru ne reče ničenje). Če imaš pred FID stikalom, je potem vseeno, kako je narejeno. Če sta PE in N zbiralki povezani, to ne vpliva na delovanje tokokroga. Seveda pa v primeru prekinitve dovodnega PEN vodnika vpliva, saj bo FID odklopil šele, ko bo okvarni tok stekel čez telo. Ampak če uporabljaš 30mA FID, ne bi smelo biti večjega problema.  Da razložim podrobneje - da FID odklopi, more tok teči. Če gre za enofazni porabnik in je povratni vodnik prekinjen (PEN), v primeru preboja faze na ohišje naprave tok ne bo tekel - FID ne bo odklopil. Ko pride do dotika te naprave, tok steče preko človeka proti zemlji - takrat FID bo odklopil, seveda v primeru, da je ustrezno dimenzioniran - 300mA te lahko v določenih pogojih ubije.  Če bi imel ozemljitev posebej in zbiralki za nulo in zemljo ločeni, bi tudi v primeru prekinitve (PE)N vodnika proti transformatorju FID odklopil v trenutku okvare, ne dotika. Tako da je o ozemljitvi v vsakem primeru za razmisliti.  Obstaja pa pri prekinitvi (PE)N vodnika proti transformatorski postaji še ena večja nevarnost, v primeru uporabe 3F sistema tipa TN-S, TN-C in TN-C-S - navidezni premik ničlišča, ki lahko v primeru priklopljenih nizko impedančnih bremen vodi do razlike potencialov med faznim in nevtralnim vodnikom v višini medfazne napetosti."
    },
    {
        "role": "assistant_9",
        "message": "Hvala @assistant_11... Se pravi da je vezava z FID varnejša kot ničenje... Ker pri izpadu dovodnega (PE)N vodnika pri ničenju imaš isto pri preboju napetost na ohišju, le da te v tem primeru nič ne varuje pred dotikom... Imam prav??"
    },
    {
        "role": "assistant_10",
        "message": "ničenje je le nadomestitev valjanca"
    },
    {
        "role": "assistant_6",
        "message": "Do FID stikala imaš TN-C sistem, 3 fazne vodnike in skupni nevtralno zaščitni vodnik PEN. Pred FID stikalom PEN ločiš na N in PE. N gre skozi FID, PE pa mimo na PE zbiralnico. Če se prekine PEN vodnik potem imaš sledeča stanja: - če boš priključil samo porabnike na eni fazi, ne bo delovalo nič, ker zaradi prekinitve PEN vodnika tokokrog ni sklenjen, na vseh kovinskih ohišjih pa boš imel potencial 230 V. Ker ne bo tekel noben tok, tudi FID ne bo izklapljal. V trenutku pa, če se boš dodtaknil takšnega ohišja in se hkrati prijel za kakšno pipo, ali stal na prevodnih tleh pa bo preko tebe stekel tok in FID bo mogoče izklopil (mogoče zato, ker je tok odvisen od tvoje upornosti in upornosti tal. Če so tla n.pr. lesena, potem bo tudi ta tok premajhen, da bi izklopil FID, ti pa boš vseeno verjetno čutil nekakšno ščemenje) - če boš priključil dva porabnika na različnih fazah, potem bosta ta dva porabnika priključena zaporedno preko prekinjene nule, na medfazno napetost 400 V, in stekel bo nek tok. FID vseeno ne bo odklopil, ker bo skozi njega še vedno razlika tokov enaka nič (po eni fazi noter, po drugi ven). Na ohišju, ki je priključen na PE vodnik pa bo nastala neka napetost večja od nič in majša od 230 V, pač odvisno od posameznih moči priključenih porabnikov. Če se boš ohišja dotaknil, je zgodba enaka kot zgoraj. So pa v tem primeru v nevarnosti naprave (TV, računalniki...).  Torej FID vseeno ni zadostna rešitev. Nujna je izvedba izenačevanja potencialov s hkratno galvansko povezavo z ozemljitvijo. V tem primeru bo FID izklopil, takoj ko boš imel priključen najmanj en porabnik."
    },
    {
        "role": "assistant_12",
        "message": "Imam še eno vprašanje gleda FID-a. Zanima me če pride v podrazdelilnik nula ozemljitev ter tri faze TN-S sistem ali se sme združiti nulo ter ozemljitev pred fidom ter naprej peljati ozemljitev na svojo zbiralko nulo pa prek fida na zbiralko. Skica da si boste lažje predstavljali."
    },
    {
        "role": "assistant_6",
        "message": "Če imaš v predrazdelilniku ločeno N in PE, oz. dovod do podrazdelilnka TN-S, potem N in PE ne smeš več združevati. Tudi ni smiselno."
    },
    {
        "role": "assistant_12",
        "message": "Aha se mi je kar zdelo.Imam pa še eno vprašanje če se pri trofaznem sistemu prekine nula lahko na naprave pride medfazna napetost 400V ali obstaja kakšna naprava za take primere ali kakšna vrsta vezave?"
    },
    {
        "role": "assistant_12",
        "message": "Spet imam neko vprašanje glede fida v omarico sem vgradil 30mA 4 polni fid ter odstranil briko med zemljo in nulo ko sem vklopil elektriko ter sem posamično začel vklapjlati avtomatske varovalke je vrglo ven fid pri zadnji varovalki na katero so bile vezana vtinice na katere sta priklopljena dva računalnika ter dva monitorja. nato sem odklopil elektriko odstranil fid dal nazaj briko med zemljo in nulo ter priklopil dovod na varovalke ter vklopil napajanje.Vprašanje je ali je mogoče 30mA fid preobčutljiv za te zadeve ali bi moral dati 300mA fid samo potem je to brezveze ker je nad 30mA že lahko usodno za človek.Vem, da se ni pametno igrati z elektriko ampak sem odklopil vse varovalke ter dovod v spodnjem nadstropju sem pa 2 letnik srednje šole program elektrikar tako da mi elektrika ni tak bav bav samo še vedno ne vem vsega glede priklopa fida."
    },
    {
        "role": "assistant_11",
        "message": "Ja odklopi porabnike na tej varovalki, pa jih postopno priklopi nazaj. Boš takoj videl, ali je problem v napeljavi te veje ali v kateri izmed naprav."
    }
]