[
    {
        "role": "user",
        "message": "Živjo,  prosila bi za pomoč, in sicer, kako najlažje, najhitreje in najučinkovitejše povezati modem + router + 3 računalnike + ipad? Vse 3 računalnike in ipad bi rada povezala preko wifi-ja.  Že vnaprej se zahvaljujem za odgovor.  Lp, Ana"
    },
    {
        "role": "assistant_0",
        "message": "Ok, bi lahko izvedeli če sta router in modem skupaj v enem (v stilu SIOL sinope), oziroma za kakšen router gre in kakšno imaš internetno povezavo?  No, da pa ne bom čisto nekoristen. Za začetek lahko router vklopiš v elektriko, ter nato nanj priklopiš preko kabla računalnik. Potem greš v svoj brskalnik (Chrome, firefox, ...) in vtipkaš 192.168.1.1 ali 192.168.1.254 tja kjer se izpisujejo naslovi strani (ala www.slotech.com/forum...). Odprlo se ti bo okno za uporabniško ime in geslo, kjer vpiši \"user\",\"user\"(pri večini routerjev). Tako se ti bo odprl vmesnik za nastavitve tvojega routerja. Malo pobrskaj po vmesniku in poišči kje se nastavlja wireless. Ponavadi je treba obkljukati \"enable wireless\" in vpisati željeno ime wireles-a. Tako imaš doma wireless, nimaš pa še povezave z internetom.  Toliko za začetek, za kaj več bo treba dobavit kakšno dodatno informacijo :)"
    },
    {
        "role": "assistant_1",
        "message": "@user: Preden karkoli narediš bi prosil če rajši napišeš model modema in model ruterja."
    },
    {
        "role": "user",
        "message": "Se mi je zdelo, da sem malo premalo informacij napisala:). Uglavnem, modem je od siola prospero...imam optiko, modem pa je linksys wrt160n v3. Vam bo to kaj v pomoc? A routar lahko priklopim direktno na modem? No saj drugace ne more bit ali pac?"
    },
    {
        "role": "assistant_2",
        "message": "Tako kot predvidevaš je prav. Modem > WAN port router > WIFI računalniki.   V modem v port 1 vtakneš mrežni kabel in ta kabel še vtakneš v WAN port na routerju. Ko to narediš greš v brskalnik in vtipkaš http://192.168.1.1 V okence ki se ti pojavi vtipkaš kot uporabnika admin in geslo je admin ali prazno, poglej v navodila za router. Pri načinu povezave daš možnost PPPoE in vpišeš svoje uporabniške podatke.   Modem je lahko nastavljen kot modem ali kot router, zato se prej prepričaj kako je tvoj modem nastavljen. V tvojem primeru potrebuješ da je nastavljen kot modem. Če ne veš kako to naredš je najlažje da pokličeš na 080100 in poveš kaj rabiš.  Za wlan pa poprosim kakega kolega da ti nastavi zaščito."
    },
    {
        "role": "assistant_1",
        "message": "Torej za wlan zaščito nastaviš takole: 1. Greš na stran od routerja enako kot je povedal @assistant_2. 2. Greš pod wireless>basic settings in si izbereš SSID - ime tvojega Wi-Fi ja. 3. Greš pod wireless>security in izbereš WPA2 personal ter napišeš geslo. 4. Zadevo shraniš po potrebi rebootaš ali pa prebereš navodila tukaj.  Če neveš kako imaš povezan modem iztakni kabel iz ruterja in poveži računalnik direktno na modem. Naslov je prav tako 192.168.1.1 username:user password:user Greš pod internet access in če je kaj povezano prekineš, drugače pustiš. Sedaj povežeš tako kot mora bit modem (DATA)->(WAN)router, router(Wi-Fi,1,2,3,4)->PC  Google najde tudi tole (beri 30 stran in dalje)."
    },
    {
        "role": "user",
        "message": "Ok sedaj bi me pa samo še zanimalo kako se nastavi modem kot modem in ne kot router :)? Upam, da nisem preveč zahtevna...  Pa še nekaj, a računalnii med sabo se bojo videli?"
    },
    {
        "role": "assistant_1",
        "message": "Preden napišem kako in kaj najprej naredi tole in povej kdaj se poveže:  Če imaš modem povezan na router, kot sem že zgoraj napisal in če si pravilno vnesla nastavitve za PPPoE in če prideš na slo-tech.si potem pusti vse pri miru.  Če se ti ne poveže ni panike. Izklopi kabel iz routerja in ga priključi v računalnik. Če sedaj lahko dostopaš do spleta to pomeni, da bo treba povezavo na modemu prekinit.  Torej če stvar trenutno deluje ni potrebno nič nastavljat modema."
    },
    {
        "role": "assistant_3",
        "message": "Napačna tema, prosim za izbris sporočila."
    },
    {
        "role": "assistant_2",
        "message": "Modem nastaviš da deluje kot modem tako da zbrišeš uporabniško ime in geslo v nastavitvah za internet. Upam da ločiš kdaj se govori o modemu in kdaj o routerju. Ker mislim da imata oba isti IP za nastavljanje. Modem je bele barve in gor je napisano siol ali narisana ptička. Za dostop do njega vtipkaš http://192.168.1.1 in uporabnik/geslo je user/user. Router je črne barve z dvema antenama in do njega pravtako dostopaš z http://192.168.1.1 uporabnik/geslo je admin/admin (geslo je lahko prazno)   1. Poveži modem direktno v računalnik in pojdi na http://192.168.1.1 in pri nastavitvah za internet zbriši uporabnika in greslo. 1b. Lahko da imaš celo tako vzpostavljeno internetno povezavo da vpisuješ uporabnika in geslo na svojem računalniko. No v tem primeru je modem že nastavlen kot modem in točko 1 lahko spustiš 2. Poveži modem in router med seboj tako kot je bilo že omenjeno. Port 1 v WAN port na routerju. 3. Pojdi na (router) http://192.168.1.1 in pri internet options vpiši svoje uporabniške podatke. 4. Pod wireless vklopi securety WPA. Vpiši passphrase in si nekam na varno skopiraj kodi ker jo boš rabila za povezat prenosnik na brezžično povezavo. 5. No pri tej točki bi moral internet že delovati preko brezžične povezave. 6. Pri vsej tej telovadbi z nastavljanjem uporabljaj kabl povezan na napravo. 7. Naslednjič bom poskusil manj nakladat in te raje povabil na irc in tam hitreje rešil zadevo."
    },
    {
        "role": "assistant_0",
        "message": "Če nebi vedel točno kako se zadeva naredi, mi iz dosedajšnjih zapisov ne bi bilo jasno nič. Torej sedaj razumem zahtevo. Punca ima siolov usmerjevalnik in pa še enega brezžičnega liksysa. Da to povežeš imaš 2 možnosti:  1.Siolov router poneumiš v modem, in namesto njega vse opravlja linksys. 2. Siolov router ostane nespremenjen, liksys router \"poneumiš\" v dostopno točko.  Do sedaj so vsi opisovali 1. način, katerega slabost je da izgubiš siolovo pomoč na daljavo.  Ok, torej silovo škatlico pustiš pri miru. Svoj računalnik priklopiš na linksysa vtipkaš 192.168.1.1. Onemogočiš mu DHCP (nekje je ena kljukica), omogočiš mu wireless in pri le tem obkljukaš \"bridged\". Nato mu še spremeniš IP v 192.168.1.100. Vse kar ti preostane je, da priklopiš mrežni kabel v siola v npr. ethernet1 in v linksysa npr. ethernet1 (samo da ni WAN).  Na ta način se med sabo vidijo računalniki ki so povezani preko kabla in preko wirelessa. V kolikor pa kaj zajeb*š pri nastavitvah, ti seveda crkne samo wireless, ker je siolova škatlica nedotaknjena.  :)"
    },
    {
        "role": "user",
        "message": "Ok, če prav razumem zdaj samo povežem modem in routar z mrežnim kablom(modre barve:)), nastavim da se modem obnaša kot modem(čeprov še zdej ne vem točno kje se to nastavi na siolovem modemu) in to je vse? Ne bom pa imela nobenega računalnika direktno priklopljenega na modem ali routar, vsi bodo samo wifi.  Aja pa raje bi imela router nastavljen kot router in ne modem zaradi večjega downloada."
    },
    {
        "role": "assistant_1",
        "message": "Ancika daj najprej poizkusi iz modema vtaknit kabel v PC in povej če lahko dostopaš do interneta. EDIR: Samo sporoči če lahko dostopaš in ničesar ne nastavljaj."
    },
    {
        "role": "user",
        "message": "Lahko dostopma ja, zakaj pa nebi mogla?"
    },
    {
        "role": "assistant_3",
        "message": "Ker ti siolova škatla že deluje kot modem+router. Liksysa priklopi v lan vtičnico (in ne wan)."
    },
    {
        "role": "assistant_2",
        "message": "@amigo no1: No zdej ji pa še razloži kje na linksysu izklopi dhcp. Ker tole kar si ti povedal brez da izklopiš dhcp na linksysu ne deluje. Pa nisi ancike vprašal če mogoče kje na računalniku vpisuje svoje uporabniško ime in geslo. Priznam jest tudi nisem."
    },
    {
        "role": "user",
        "message": "Če naredim tako: router povežem z modemom preko lan povezave, modem nastavim kot modem in na routarju naštimam pppoe povezavo in bi morala stvar funkcionirati je tako?"
    },
    {
        "role": "assistant_1",
        "message": "@user: Da tako konfiguracijo imam najraje da vsaka stvar dela tisto za kar je najboljša. @assistant_3: Prosim če BOLJ slediš temi in ne podajaš komentarjev, ki v tem primeru zelo radi sesujejo mrežo (tvoje strokovno znanje). In nasploh je težko nekomu pomagat če ljudje taki kot si ti hitijo s komentarji, ki vso zadevo še otežujejo.  Počasi se namreč daleč pride.  No nazaj k zadevi in po navodilih (stran 30+) naredi takole: 1. Priključi PC direktno na komunikacijski prehod (Prospero 632) - sedaj verjetno prideš na internet. 2. Pojdi na 192.168.1.1. U/P: user;user. 3. Levo v meniju izbereš setup>internet connection. 4. Tukaj pa mi ni iz navodil dovolj jasno tako, da če je dovolj samo pobriši username in password ter shrani drugače pa če imaš kako varianto disable ali pa kaj.5 5. Shrani nastavitve in ponovno zaženi. 6. Sedaj nebi smela prit na internet.  Če je to tako potem poveži modem(DATA)->(WAN)router.  Če se sedaj lahko povežeš na internet PC(Wi-Fi)->(Wi-Fi)router potem je ok, drugače sporoči. Nisem siguren namreč ali si router že nastavila prav ali še ne."
    },
    {
        "role": "user",
        "message": "Zdej pa tko naj en točno pove kako je treba naresti, ker zdej je vsak svojo možnost povedu in je ravno tako kot bi bila na začetku.   3 računalnike wifi mam, en modem od siola in en routar linksys. Za vse \"kao# znalce mislim, da bi morala biti mala malica samo sem ugotovila da temu ni tako."
    },
    {
        "role": "assistant_1",
        "message": "@user: Mogoče sem imel v mislih neko drugo nit, pa vendar da zaključim:  Če sedaj ne moreš dostopati direktno preko modema je OK, če lahko se ti je nekje zataknilo. Če povežeš modem(data)->(wan)router in se priključiš na Wi-Fi in če prideš na internet je OK -> preskoči na 7. točk  1. Prek kabla ali Wi-Fi se poveži na router. (Kolikor vem si Wi-Fi nastavila pravilno). 2. Pojdi na 192.168.1.1 user:\"\" password:\"admin\". 3. Pojdi pod Setup->Basic setup 4. Internet Connection Type izberi PPPoE in vpiši podatke, ki ti jih je dal siol (username in password). 5. Ostalega ti ni potrebno nastavljat, razen mogoče spodaj Time Zone. 6. Shraniš in po potrebi ponovno zaženeš.  7. Če imaš povezano vse tako kot mora bit: modem(data)->router(wan), router(Wi-Fi,1,2,3,4)->(mrežna, Wi-Fi)Pc, ... 8. Če ti internet sedaj deluje: Uživaj med brskanjem po internetu."
    },
    {
        "role": "assistant_4",
        "message": "Naj malo to temo potegnem ven iz naftalina.  ...in potem sedaj Linksys deluje kot modem in router hkrati, Siolov Prospero, ki je dejansko modem pa je kaj?  Je to sedaj optimalna nastavitev kar se tiče hitrosti in stabilnosti?"
    },
    {
        "role": "assistant_5",
        "message": "zdravo, si bom malo sposodil to temo  jaz bi rad povezal mobitelov modem Huawei podatkoni , (nima nobenega LAN izhoda le WiFi) in ruter Innbox v60u od Telemacha. modem mi deluje super nikakor pa se ne morem povezati z routerjem ip modem: 192.168.8.1 ip router 192.168.1.1  mi lahko kdo pomaga"
    },
    {
        "role": "assistant_6",
        "message": "Kaj bi rad dosegel s povezavo?"
    },
    {
        "role": "assistant_5",
        "message": "adsl linija od telemacha mi ne deluje dobr (stalen izpad), zato sem vzel od mobitela sim2 z modemom in bi sedaj modem od mobitela in router od telemacha rad spravil skupaj saj imam na router priklopljena dva pc-ja in nadzorne kamere"
    },
    {
        "role": "assistant_6",
        "message": "Aha, na innboxu moraš vzpostavit bridge. Navodila za en drug ruter, ampak princip je podoben: https://www.makeuseof.com/tag/how-to-tu... Samo dvomim, da ga boš uspel prepričat, da uporablja obe liniji naenkrat."
    },
    {
        "role": "assistant_5",
        "message": "ne sej telemachovo adsl linijo sem odklopil(iztaknil konektor)...bom probal ah, za Innbox ta softwere ne podpira..."
    },
    {
        "role": "assistant_5",
        "message": "sem kupil zdaj svoj router tp-link c1200, ampak isto ne najdem bridge.....kakšna ideja oz. pomoč"
    },
    {
        "role": "assistant_7",
        "message": "afaik poglej wifi settings -> bridge, wds bridging..ipd., al pa mogoče quick settings bridge mode.."
    },
    {
        "role": "assistant_8",
        "message": "Pozdravljeni,  si bom izposodila to temo, upam da mi boste odgovorili, kljub temu da je tema stara.  Imamo silo internet optiko. Ta teden smo menjali modem iz InnboxF50 na InnboxV60U. ker pa novi Innboxs nima tako močnega WiFi signala v mansardni nimamo, oziroma je zelo slab. Modem je v pritličjuna sredini. Pa smo prišli na idejo, da se v mansardi priklopi, preko kabla innboxF50. Vse ok. Internet na kablu dela, oba Innboxa oddajta WiFi signal. Težava pa je da če sta oba modema priklopljena meče ven internet, predvsem na telefonih in tablicah. Na računalniku dela ok.  Sem šla na 192.168.1.1 (user/user) pa nikakor ne pridem do InnboxF50, čeprav sem z računalnikom preko kabla priklopljena na ta router. Lahko dostopa le na InnboxV60.  Če prav razumem vse razlaga, ki sem jih prebrala bi morala spremeniti InnboxF50 LAN IPv4 Address in pa mi spremeniti DHCP Server na onemogočen, ali imam prav?  Namreč kaj želimo: Pritličje kot je torej modem prikloplen in oddaja WiFi ter Lan, mansarda za ojačanje WiFi- 2.modem, ali bi morali za pritličje kupiti ojačevalen ali WiFi router?"
    },
    {
        "role": "assistant_9",
        "message": "Na F50 vštekaš v LAN1-4 kabel iz Innboxa. Ter na F50 mora biti izklopljen DHCP.  Wifi kanali se ne smejo prekrivat. Uporabit moraš kanale 1, 6 in 11. Poglej kaj je že zasedeno s strani sosedov in najdi najbolj optimalno rešitev oz. izbiro kanala. Kanale lahko vidiš preko CMD na računalniku ali oa na telefonu z ustrezno wifi aplikacijo, na primer wifianalyzer.  Seveda je bolje prodat modem, ki ga ne rabiš in si kupit sistem dostopnih točk, ki jih povežeš s kablom."
    },
    {
        "role": "assistant_10",
        "message": "@assistant_8 Poveži F50 s kablom direkt v računalnik. Še prej router resetiraj, najbrž imaš na routerju še kakšen u/p, ki ni default.Nato boš lahko prisla v router z default u/p ter bos lahko spreminjala nastavitve."
    }
]