[
    {
        "role": "user",
        "message": "Imam trifazni elektromotor 3kw (za cirkular). Iz njega pride kabel ki pa nima vtikača, kabel pa ima 5 žic: 2x črna, 1x rjava, 1x modra in 1x rumena. Podaljšek (ploščati priklop) pa je 4 žilni: 1xčrna, 1x siva, 1xrjava in 1xrumena.   Glede na to da je modra žica na kablu ki pride iz elektromotorja zelo prikrajšana, se zgleda modra žica ni uporabljala.  Vprašanja: - kaj je z to modro žico, naj bi bila N -nula, zakaj je na elektromotorju, v podaljšku pa ne, kakšna je vezava vtikača v steni nevem. - kakšna naj bo vezava vtikača na kabel iz elektromotorja, saj barve niso enake kot na podaljšku in 1 žica manj na podaljšku.  slika vezave podaljška:         dodajam še sliko kabala ki pride iz elektromotorja (prikrajšana modra žica):"
    },
    {
        "role": "assistant_0",
        "message": "Nula ni potrebna, če so bremena simetrična, predlagam, da se uporabi vseh 5 žic, se pravi tudi nulo. Nula \"odpravlja nesimetrijo\".  Črne in rjava barva so faze, če se ne vrti pravilno, zamenjaj med seboj sosednje faze. Ker imaš žico z mehko žilo je obvezna uporaba votlic ali drugih elementov za dober spoj.   Če imaš možnost, predlagam uporabo 5 polne okrogle vtičnice in vtikača (rdeče). Tak vtič kot ga imaš gre počasi ven iz uporabe."
    },
    {
        "role": "assistant_1",
        "message": "Vezava je takšna, ker je elektromotor vezan v trikot &Delta;. Pusti tako kot je, vendar kot ti je že priporočil tomi daj na žice tulce, ali pa kar novo vtičnico in vtikač, seveda pa tudi tam pridejo tulci!"
    },
    {
        "role": "user",
        "message": "Ne morem pustiti tako kot je, ker na kablu ki pride iz elektromotorja ni vtikača. Se pravi morem dati moški vtikač (ploščati) na ta kabel. Okrogel ne pride v upoštev.   - Kaj je sedaj to z modro, naj jo neuporabim oz. če jo uporabim potrebujem nov podaljšek z 5 žicami? - Če rečemo da so faze L1, L2 in L3. Če je smer vrtenja napačna, kere faze se zamenjajo med seboj? L1 in L2? - še vedno me bega barva faz: 2xčrna in 1x rjava (kabel iz elektromotrja), glede na barvo v podalšju (rjava, siva, črna). - Če je rjava L1 na podaljšku, naj vežem rjavo barvo (kabel iz elektromotorja) na L1? - 2x črna in 1x siva in rjava, ki ostanejo pa ni važno kako sta obrnjenji na L2 in L3 poziciji, saj bo le smer vrtenja napačna?  mi lahko daš sliko teh \"tulcev\". V podaljšku je trda žica, tile na kablu iz elektromotorja so pa mehki."
    },
    {
        "role": "assistant_0",
        "message": "Ok, vtikač pusti, tak kot ga imaš, če nimaš druge možnosti. Za trdo žilo niso nujne votlice, sicer pa imaš tukaj spisek in slike votlic:  http://www.peteze.si/katalog.asp?Catalo...  Črna, rjava, to so faze. Ravno tako so faze rjava, siva, črna, vendar po drugi barvni lestvici, drug standard.  Če se vrti v napačno smer, zamenjaš fazi med seboj, nima veze katere dve.   Upam, da nisi mislil vezati vtikač direktno na motor, brez stikala?  Očitno se ne spoznaš ravno na te zadeve, daj pokliči kakega mojstra, pripravi kak napitek v rdeči ali zeleni piksni in bo zadeva zvezana, kot je treba.   Motorji so različni, mojster bo to vedel in pravilno vse zvezal.  Če imaš več 3 fazni vtičnic v hiši,je najbolje imeti na vseh enako zaporedje faz, da ni treba vedno znova menjavati faz med seboj, če na drugem koncu hiše vtakneš v vtičnico."
    },
    {
        "role": "assistant_2",
        "message": "Tako iz glave, ampak nestrokovno, ne da pa se mi zdaj it preverjat (-:, če imaš 5 / 4 kable moraš pogruntat na strani kjer je 5 kablov kaj je ozemljitev in kaj je 0, in ta dva ,oba ,vezat na ono stran kjer so 4 kablli na (0 oz ozemljitev)."
    },
    {
        "role": "user",
        "message": "Vem katere je N in katera je PE. Begajo me samo te barve faz (pač različni kabli). Je N sploh pomembna (\"simetrija\") ki pa ni nujno da je?.  Cirkular ima stikalo, problem je ker kabel ki pride iz tega stikala, nima na koncu vtikača (da nisem kompliciral, sem napisal kar \"kabel ki pride od elektromotorja\").   Prejšni lastnik je vtaknil žice kabla iz elektromotorja v podaljšek, samo v faze, brez rumene, modra ja pa itak prikrajšana. Da mi je demonstriral da elektromotor deluje. Ker se mu je pač zdrobil ta vtikač. Kolikor sem gledal modra žica se ni nikoli niti uporabljala.  V bistvu vse kar morem narediti je da zvežem te žice na vtikač, glede na podaljšek. Ker pa ima podaljšek 4 žice elektromotor pa 5, pa me pač zadeve begajo.  še podatki elektromotorja:"
    },
    {
        "role": "assistant_0",
        "message": "Glede na tvoje slike poveži:  Rjava-rjava, črna-črna, siva-črna, modra-modra, rumenozelena-rumenozelena. Vse poveži.  Če ne vrti v pravo smer, zamenjaj med seboj 2 fazi."
    },
    {
        "role": "user",
        "message": "Hvala."
    },
    {
        "role": "assistant_3",
        "message": "Vsi se ubadate le z delovanjem motorja, da pa je napačen priklop lahko življenjsko nevaren, pa vas sploh ne skrbi! Ker imaš na podaljšku en kontakt na vtikaču prost se lahko zgodi, da na motorju sploh ne boš imel ozemljitve. To te pri delu sicer ne bo motilo, te pa lahko stane resnih poškodb ali celo življenja ob morebitni okvari izolacije motorja.  Ko boš priključil vtikač na kabel motorja ga spoji na podaljšek, katerega nimaš vključenega v vtičnico in nato z instrumentom izmeri ali imaš povezavo med ohišjem motorja in kontaktom na vtikaču podaljška. Če je temu tako, ob izključenem stikalu na motorju vključi vtikač podaljška v vtičnico. Med ohišjem motorja in posebej s vsakim faznim vodnikom na stikalu izmeri, če imaš napetost 230V. Če je temu tako, lahko vključiš stikalo."
    },
    {
        "role": "assistant_4",
        "message": "Ozemljitev ima, nule nima."
    },
    {
        "role": "assistant_5",
        "message": "Naj da to enemu štromarju za zrihtat.  Trofazna napetost ni za zajebancije ..."
    },
    {
        "role": "assistant_3",
        "message": "@assistant_4 je 8. apr 2013 ob 09:51 izjavil:Ozemljitev ima, nule nima.  Saj, a če narobe zveže bo zemlja na motorju na levem kontaktu, zemlja na podaljšku na desnem kontaktu. Lahko pa pride do zamenjave tudi na kontaktu vtičnice in kontaktu podaljška.  Ravno zaradi tega se opušča uporaba ploščatih vtikačev in se nadomeščajo z okroglimi. Pri slednjih je ozemljitveni vodnik v sredini in odpade možnost nenamerne napake pri montaži."
    },
    {
        "role": "assistant_4",
        "message": "Narobe lahko zveže tudi takle vtikač. Zato mu svetujemo tu."
    },
    {
        "role": "assistant_3",
        "message": "Narobe lahko zvežeš vsako stvar! Vtičnico gledaš z ene strani, vtikač pa z druge. Tako lahko mimogrede zamenjaš levi in desni kontakt za ozemljitveni in nevtralni vodnik pri ploščatem vtiču. Pri tem na sliki pa ozemljitveni vodnik ne moreš mimogrede zamenjati. Lahko pa se ti to zgodi z enim od faznih in nevtralnim vodnikom, kar pa takoj opaziš in ne šele takrat, ko si že med angeli."
    },
    {
        "role": "user",
        "message": "Zadeva je takšna. Nov vtikač na kablu ki pride iz stikala vklop/izklop. Ter narejen podaljšek. Vsepovsod je zvezano modra na 0 in rumenozelena na smrečici. Faze na L1, L2 in L3 so na enakih barvah.  Elektromotor dela, vendar se takoj pod obremenitvijo samodejno izklopi. Če spet vklopim elektromotor, se spet zažene, a pod obremenitvijo se spet izklopi. Odprem stikalo vklop/izklop in gledam da kabel za ozemljitev ki pride iz elektromotorja, je priklopljen na strani plastike (ne na ohišje), medtem ko kabel ki gre iz stikala proti vtikaču, sploh nima priklopljene ozemljitve (kakor zgleda bi morala biti priklopljen na ohišje stikala). Modra sploh ni nikjer priklopljena.  Vsekakor je konec domače zajebancije, ker vidim da je nekdo to vezal \"prosto po prešernu\" in pride električar da pogleda situacijo.  Vprašanje: Je kriva ta nepriklopljena ozemljitev, da avtomat izklopi elektromotor pod malo obremenitvijo. Ali se soočam s tem da je elektromotor na koncu svojega življenja.  Čeprav je bil pred 1 letom na novo previt in zamenjani ležaji (prodajalec mi je dal račun previtja, in podatki vsi štimajo)."
    },
    {
        "role": "assistant_3",
        "message": "Da bi elektromotor počasi pešal s starostjo se ne dogaja. Vem za motor, kateri ni bil še nikoli previt in od leta 1978 deluje 24 ur dnevno, 7 dni v tenu in tam 330...340 dni v letu. Lahko imaš kaj narobe zvezano je povsem možno, da motor dela le na dve fazi. Če ti neobremenjen malce brni je zagotovo to vzrok."
    },
    {
        "role": "assistant_6",
        "message": "@assistant_5 je 8. apr 2013 ob 09:53 izjavil:Naj da to enemu štromarju za zrihtat.  Trofazna napetost ni za zajebancije ...   Tudi enofazna ni. Že če bi imeli v omrežju le 115V to nebi bilo za zajebancije. Vsekakor ne gre razvrščati katera je bolj nevarna, ker so nevarne vse. Drugače pa, če se motorja in ostalih stvari ob vklopu ne dotika, mu nima kaj biti, kvečjemu če ga bi pok pri napačni vezavi prestrašil do smrti. ;)"
    },
    {
        "role": "user",
        "message": "elektromotor na novo previt, novi ležaji, tako da ko ni obremenjen dela ko šus. Tudi ko sem probal žagati drva, je šlo kot po maslu, a se je po 10s izklopil. povem jutri kaj je vzrok, ko pride štromar.  Če bi bil kje kratek stik, bi vrglo ven varovalko."
    },
    {
        "role": "assistant_7",
        "message": "Tvoj motor glede na tablico ne sme obratovati zvezan v trikot. Če je zvezan v trikot, je to lahko vzrok pregrevanja in izklapljanja. Preveri vezavo."
    },
    {
        "role": "assistant_6",
        "message": "Pa kondenzator imaš? (nisem bral cele teme), ker v tvojem primeru mora biti kar ogromen - 240uF pri vsaj 250 oz. raje 500V AC"
    },
    {
        "role": "assistant_7",
        "message": "@assistant_6 je 8. apr 2013 ob 22:59 izjavil:Pa kondenzator imaš? (nisem bral cele teme), ker v tvojem primeru mora biti kar ogromen - 240uF pri vsaj 250 oz. raje 500V AC  Ne rabi kondenzatorja, če gre za trofazni priklop. Kondenzator rabiš pri enofaznem priklopu."
    },
    {
        "role": "assistant_6",
        "message": "Aja, točno. Sploh nisem opazil, da gre za trifazno zadevo"
    },
    {
        "role": "user",
        "message": "@assistant_7 je 8. apr 2013 ob 22:45 izjavil:Tvoj motor glede na tablico ne sme obratovati zvezan v trikot. Če je zvezan v trikot, je to lahko vzrok pregrevanja in izklapljanja. Preveri vezavo.    lahko razložiš kaj je trikot vezava?, podatke elektromotorja sem že zgoraj prilepil sliko."
    },
    {
        "role": "assistant_7",
        "message": "Govorim o vezavi navitij. To vezavo se določi/spreminja v priključni škatli motorja, kamor pride električni kabel.    vezavi zvezda in trikot  Levo vezavo tvoj motor (vsaj glede na podatke iz tablice) prenese, desne ne. Kakšno imaš pa vklopno stikalo? Zvezda-trikot stikalo ni v redu, imeti moraš navadno stikalo (običajno na dve tipki), ker kot že napisano motor trikota ne prenese."
    },
    {
        "role": "assistant_0",
        "message": "To izbiraš po navadi s stikalom, ki ima 2 stopnji, zvezda-trikot.  Naj ti dela samo v zvezdi."
    },
    {
        "role": "user",
        "message": "Stikalo ima samo vklop/izklop, nobene druge opcije. Gre pa za starejše stikalo, saj namesto oznak faz L1, L2 in L3 vsebuje oznake R, S, T. Tole tako ali tako presega moje poznavanje, tako da niti ne bi brskal po škatli ki je na EM.   Odprl sem stikalo in videl,da, so tele žice ozemljitve čudne. Ena nepriklopljena, druga pa IMO na napačnem mestu, saj oznake ki so znotraj stikala nakazuje da le te morjao biti vezane na ohišje stikala (smrečica).  Tako da se sploh ne igram več, me samo skrbi da ni EM šou papa, in sem vrgel vstran denar."
    },
    {
        "role": "assistant_7",
        "message": "@user je 8. apr 2013 ob 23:25 izjavil:Stikalo ima samo vklop/izklop, nobene druge opcije. Gre pa za starejše stikalo, saj namesto oznak faz L1, L2 in L3 vsebuje oznake R, S, T   To je v redu. Če se ti da, odpri priklučno skatlico in si poglej (ali kar slikaj), kako so postavljene plščice v njej. Pstavitev ploščic primerjaj s postavitvijo, ki je narisana v spodnjem delu slike, ki sem jo prilepil."
    },
    {
        "role": "user",
        "message": "Tega ni možn videt z sprednje strani (ker je vse obdano s plastiko), vse kar se vidi: - zgoraj: 3vijaki za faze, na strani en vijak - nanj je bila priključena ozemljitev, zgoraj na ohišju znak smrečica - spodaj 3 vijaki za faze, spodaj na ohišju znak smrečica   na sredini seveda je stikalo."
    },
    {
        "role": "assistant_7",
        "message": "Ko odpreš škatlico, bi moral videti nekaj takega:    zvezda  ali takega:    trikot"
    },
    {
        "role": "user",
        "message": "Ti govoriš o škatli na elektromotorju. Za to bi moral sneti elektromotor, pa tudi če bi odpiral si ne bi s tem kaj prida pomagal. Tako da kar se škatle na elektromotorju tiče, je nisem odpiral."
    },
    {
        "role": "assistant_7",
        "message": "Vezava v škatli je pomembna in je lahko vzrok, da motor ne deluje, kot bi moral."
    },
    {
        "role": "user",
        "message": "Če bo električar rekel, da mora pogledati, bom pač EM vzel dol (po vsej verjetnosti, glede na to da je sračje gnezdo v stikalu za vklop). Če lahko to kar z meritvami ugotovi pa nevem."
    },
    {
        "role": "user",
        "message": "Varnostno stikalo je potrebno zamenjati (prešvoh, staro). Saj EM vleče 5A, varnostno stikalo pa izkopi pri 2,5A"
    },
    {
        "role": "assistant_3",
        "message": "Na napisni tablici ti piše nazivni tok motorja 7,5 A. Torej potrebuješ 10A zaščitno motorsko stikalo."
    },
    {
        "role": "user",
        "message": "Da, novo vgrajeno 10A zaščitno motorsko stikalo, nastavljeno da izklopi pri 6,3A."
    },
    {
        "role": "assistant_0",
        "message": "Sedaj je vse v redu?"
    },
    {
        "role": "user",
        "message": "Jup. Po štirih urah neprekinjenega žaganja drv, je šele stikalo izklopilo EM (da se ne bi EM pregrel). Električar je rekel da če želim, še lahko nastavi malenkost večjo amperažo, ampak svetuje da naj ostane na 6,3A. V prostem obratovanju je kazalo 5A.  Staro stikalo ni bilo namenjeno za ta EM. Potegnil je nov kabel iz škatle EM-ja, vezava je bila zvezda glede na sliko ki jo je prilepil A.smith.  Sicer stikalo ni bilo poceni MS25-10 + ohišje (50EUR). Tako da sem sicer sumasumarum preplačal cirkular, ampak sedaj vem kaj imam."
    },
    {
        "role": "assistant_0",
        "message": "Je nulo tudi povezal?"
    },
    {
        "role": "user",
        "message": "Nisem mu gledal pod prste. Mislim da iz EM do stikala gredo samo štirje kabli."
    }
]