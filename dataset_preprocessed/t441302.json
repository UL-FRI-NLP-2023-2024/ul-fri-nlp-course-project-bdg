[
    {
        "role": "user",
        "message": "Danes so me DARS-ovci oglobili za 300 (150) EUR, ker nisem imel nalepljene vinjete. Uslužbenec DARS-a je preveril, da je vinjeta pristna ter potrdil, da je bila kupljena nekje januarja (glede na številke) vendar mi vseeno pripisal kazen. Zdaj me pa zanima nekaj drugega (pritožba) in sicer kakšna bi bila verjetnost uspešne pritožbe v primeru, da me je DARS ustavil na cesti katera ni več predmet cestninjenja (izvoz) ter na neprimernem mestu (na sredini ceste drugega odcepa) oz. sredi Y križišča.  75.c člen  (pooblastila upravljavca cestninskih cest in cestninskih nadzornikov v zvezi z nadzorom)  (1) Pri izvajanju nadzora ima upravljavec cestninskih cest pooblastilo slikovno snemati vozila na kateremkoli delu cestninske ceste za namen identifikacije registrske označbe vozila in ugotavljanja pravilne uporabe vinjet.   Moje vozilo je bilo poslikano na makadamu oz na delu ceste katera nikakor ne more biti cestninska.    Izvoz  Zelena puščica - vozilo DARS Modra puščica - moje vozilo Črna puščica - vozilo katero ni moglo zapustiti ulice zaradi napačno ustavljenih vozil Zvezdica - tabla  Dodatno vprašanje :   Ali cestnina velja od table na kateri piše, da je potrebna vinjeta ali od vključitve na cestninsko cesto?   Ena izmed nalog DARS-ovih delavcev je tudi :   - naložiti vozniku, da z vozilom zapusti  cestninsko cesto na najbližjem izvozu   Potem cestninska cesta nikakor ne more biti izvoz iz cestninske ceste kjer me je DARS oglobil in poslikal. Imam kakšne možnosti za pritožbo?"
    },
    {
        "role": "assistant_0",
        "message": "DARS je bilo v prekršku če črno vozilo ni moglo, poklicati bi moral še 113."
    },
    {
        "role": "assistant_1",
        "message": "Še eden, ki joče, ker so ga prijeli z roko v kozarcu marmelade.   A na tisto mesto si pa priletel po zraku, ali kako?"
    },
    {
        "role": "user",
        "message": "@assistant_1 je 16. nov 2010 ob 18:51 izjavil: A na tisto mesto si pa priletel po zraku, ali kako?   Lahko bi enostavno prišel iz smeri kjer pripelje črn avto in na istem mestu ustavil. Slučajno bi prišel DARS in me oglobil, ker nimam vinjete, poslikal in trdil, da sem se peljal po njihovi cestninski cesti, čeprav nisem..."
    },
    {
        "role": "assistant_2",
        "message": "@user je 16. nov 2010 ob 18:54 izjavil:@assistant_1 je 16. nov 2010 ob 18:51 izjavil: A na tisto mesto si pa priletel po zraku, ali kako?   Lahko bi enostavno prišel iz smeri kjer pripelje črn avto in na istem mestu ustavil. Slučajno bi prišel DARS in me oglobil, ker nimam vinjete, poslikal in trdil, da sem se peljal po njihovi cestninski cesti.   Ja, če bi zraven še en looping delal, da bi lahko parkiral tako kot je narisano."
    },
    {
        "role": "assistant_3",
        "message": "Vinjeto si torej imel, vendar je nisi imel nalepljene ali kako? Če je bilo temu tako, si si zelo slabo prebral navodila na zadnji strani, kjer lepo piše, da nenalepljena vinjeta ni veljavna.  Meh."
    },
    {
        "role": "user",
        "message": "Pod vprašajem so le dokazi pridobljeni izven cestninske ceste saj obstaja možnost, da pripeljem iz druge strani kjer vinjete ne rabim."
    },
    {
        "role": "assistant_4",
        "message": "naslednjič pa vinjeto prilepi. če si se pripeljal po avtocesti dol pa so te trofnl pol nimaš kej piskat. you break it, you buy it, you use it, you pay it"
    },
    {
        "role": "user",
        "message": "V idealnem svetu, seveda. Glede na to, da mož preveri z daljnogledom ali te bo ustavil ali ne in pobere dokaze na mestu katero ni 100% v njegovo prid potem so vprašanja na mestu. Najbolj me jezi, da sem za vinjeto ze itak placal 100EUR, zdaj pa še 150EUR zraven. V primeru \"postopka\" ima Dars 2 sliki narejeni na lokaciji kot sem narisal na zgornji sliki, druga ne. Moraliziral pa raje ne bi, ker če že oni silijo nek princip, ga lahko tudi jaz, če je le del podlage za to. Zato pa tudi sprasujem ali ima smisel se spuscati v postopek ali ne."
    },
    {
        "role": "assistant_5",
        "message": "Najbolj me jezi, da sem za vinjeto ze itak placal 100EUR, zdaj pa še 150EUR zraven. Torej čisto enako kot ostali, ki morajo plačati kazen + kupiti novo vinjeto! Tebi je ni treba kupiti, ker si jo že prej, a si gemblal, vinjeto pa si verjetno nameraval (ali pa si jo že v preteklosti) uporabljal v več avtomobilih. Da si jo pozabil nalepiti, ne rabiš razlagat, ker ti noben ne bo verjel! Če se boš spustil v pritožbo, lahko da bodo privlekli posnetke nadzornih kamer v času malo preden so te ustavili... Lahko pa probiš še enkrat gemblat, morda pa ti rata :)"
    },
    {
        "role": "assistant_4",
        "message": "ne. sicer pa kakšen princip ti silijo? obvezna uporaba avtoceste? ne. plačal si jo ja, sam je nisi pravilno uporabljal. preprosto si sprejel njihove pogoje uporabe avtoceste in ker se je nisi dosledno držal,.. wasaaaa, še 150EUR nasledn let pa ne kupit vinjete pa boš imel kazen manj. noben te ne sili.  če pa se boš spravčjal pritoževat, potem najprej plačaj, pol se pa pritožuj kolokor češ ker s pritožbo dvomim da ustaviš plačilo, da boš 2prišparal\" vsaj 150EUR, če ti pritožba ne bo uspela.  kr vsi bi se neki pritoževal :) zabavno branje :)"
    },
    {
        "role": "assistant_6",
        "message": "Kar jaz vem, če se boš spustil v postopek, in boš popušil, potem 150 postane 300 in konec.  Jaz sem se enkrat nekaj pritoževal, nad 4. šlampastimi(beri lažnjivimi ugotovitvami policajev). Sodišče je delalo expresno (kajpak na vidiku so imeli moj keš), kar ni to kar dobiš, če si tožeča stranka (kjer si prisiljen plačat vnaprej, in lahko veselo drnohajo). Prišle so, že kar vnaprej, grožnje s prisilno privedbo, tja , kjer sem potem ustno ponovil povsem enako kar sem jim že napisal.  Potem je mafija ugotovila, da je stvar neekonomična in vse skupaj je zamrlo, brez dokončne ugotovitve moje nedolžnosti. Mojega keša niso videli.  Lepega dne, ko bom prepričan da je stvar zastarana, bom šel ugotavljat kdo bo plačal moje sprehajanje po njihovih željah sem in tja.   Če se jim pustiš, potem te nategnejo. Kar je večinoma, zato pa mafija še kar prosperira."
    },
    {
        "role": "assistant_7",
        "message": "Jst osebno ne razumm, zakaj bi nekdo kupu vinjeto in je ne bi uporablju? Preveč dnarja?"
    },
    {
        "role": "assistant_8",
        "message": "Ne javkat zdej, če si od januarja vinjeto prestavljal iz avtomobila v avtomobil. Kazen je mogoče res 300 EUR in je precej visoka, vseeno pa, če bi nalimal vinjeto, bi rabil še za ostalih X avtomobilov, katere si šmuglal z nenalepljeno vinjeto le to nabavit.   Če pa nisi vinjete uporabljal v večih vozilih, ampak se ti je tokrat res zgodila strašanska krivica, potem pa si, oprosti izrazu, neumen. Navodila so napisana nedvoumno, vsako leto je po 50 prispevkov na TV, časopisi občasno to trobezljajo, ko je govora o kaznih in o vinjetah... Izgovora, da nisi vedel ni, za inšpekcijo je razlog nelepljenje vinjete le en - goljufija. Enako te trofne tudi če vinjeto mažeš s kakim vazelinom, preden jo nalepiš. Te že zdaj opozorim, da če boš kaj podobnega izvajal in te dobijo, boš ponovno plačal. Kar se inšpekcije tiče si ravno ti tisti, ki se je 10 mesecev, od dneva nakupa vsak dan vsakemu pohvalil, da jih prinaša okoli. Zdaj so pa oni tebe. :)"
    },
    {
        "role": "user",
        "message": "Mogoče nisem bil dovolj jasen.   @user je 16. nov 2010 ob 18:59 izjavil:Pod vprašajem so le dokazi pridobljeni izven cestninske ceste saj obstaja možnost, da pripeljem iz druge strani kjer vinjete ne rabim.   Torej če so bili dokazi pridobljeni izven cestninske ceste to tudi pomeni, da jih DARS nima pravice vzeti in bi lahko bili nični. Nekako tako, kot da bi ti zatežili, da nimaš vinjete med tem ko se voziš po makadamski cesti med njivami. Prav tako nimam drugih avtomobilov in prosim ne posplošujte po svojih dejanjih. Vprašanje je jasno.  Jaz bom že plačal 150€ samo ne mi govorit, da sem ne vem kakšne goljufije počel z nenalepljeno vinjeto. Nekateri pa očitno komaj čakate, da nekoga na suho nategnejo in za to navijate v en glas."
    },
    {
        "role": "assistant_9",
        "message": "... bo pa dars pogledal nadzorne kamere... kaj pa si boš potem izmislil ? Da je lepilo slabo držalo na vinjeti ??"
    },
    {
        "role": "user",
        "message": "Na tisti nadzorni kameri na kateri ne morejo niti razločiti obrazov? Daj bodi realen. Če bi bil nadzornik kaj človeka bi rekel, da naj pred njim nalepim na šipo in bi bilo rešeno, ker pa očitno kot nekateri tukaj samo čaka da nekoga zaj*be pa je tako kot je."
    },
    {
        "role": "assistant_10",
        "message": "Če moramo vsi kupit vinjeto, jo boš pa še ti. Nehaj zlorabljat pravne mehanizme zdaj in priznaj napako.  Edit: Seveda sem prebral. Nenalepljena vinjeta ni veljavna = kot če je ne bi kupil, ker jo lahko daš na kak drug avto ali prodaš."
    },
    {
        "role": "user",
        "message": "Si sploh prebral temo? Očitno ne. Napaka je bila tukaj samo ta, da ni bila nalepljena in nihče ne pravi, da to ni res oz. zavrača kazen. Kupljena pa v januarju. Uporaba pravnih mehanizmov ni zloraba. Zloraba bi bila, če bi mene oglobili na vaški cesti za neuporabo vinjete za kar obstaja možnost (glej sliko) in to vas tudi tukaj sprašujem. Nekateri očitno ne razumete oz. nočete razumeti ali bog ne daj celo pomagati."
    },
    {
        "role": "assistant_3",
        "message": "Kazen si dobil, zato ker vinjete nisi imel nalepljene. Je to tako težko razumet?  Zeh."
    },
    {
        "role": "user",
        "message": "@assistant_3 je 16. nov 2010 ob 21:26 izjavil:Kazen si dobil, zato ker vinjete nisi imel nalepljene. Je to tako težko razumet?  Zeh.   \"Dokaz\" za omenjeno kazen je pa bil pridobljen na vaški cesti (kjer DARS za to nima pooblastil), prav tako nima drugih dokazov, kar bi LAHKO bil del v mojo korist v primeru pritožbe. Kako realen je pa razplet v mojo korist (to, kar vas sprašujem že od prvega posta naprej) v primeru le te, je pa spet drugo vprašanje."
    },
    {
        "role": "assistant_11",
        "message": "Pol si pa itak zmagu pa ne plači in se pritoži. Samo pol ne spet čez eno leto tuki javkat da so te orubili za 300 eur + ostali stroški."
    },
    {
        "role": "assistant_12",
        "message": "Pezdirja poklici bo on uredil :):),a mogoce ze kdo ve kaksne bodo cene novih vinjet"
    },
    {
        "role": "assistant_13",
        "message": "\"Dokaz\" za omenjeno kazen je pa bil pridobljen na vaški cesti in drugih dokazov DARS nima kar bi LAHKO bil del v mojo korist v primeru pritožbe.Mislim, da slikovnega dokaza v bistvu niti ne potrebujejo za sam postopek, v kolikor te osebno zalotijo pri tem.  - naložiti vozniku, da z vozilom zapusti cestninsko cesto na najbližjem izvozu  Potem cestninska cesta nikakor ne more biti izvoz iz cestninske cesteZakaj pa ne? Izvoz iz cestninske ceste je lahko še vedno del cestninske ceste."
    },
    {
        "role": "user",
        "message": "Se bom obrnil na Pezdirja. Hvala, lp."
    },
    {
        "role": "assistant_14",
        "message": "Največja bedarija je to da imaš vinjeto, nimaš je pa nalepljene. In potem se še pritožuješ, ker so te na napačnem koncu ustavili. Glej dvomim, da bi te tista minuta, katero bi porabu za nalepit vinjeto stala več kot kazen katero si ravnokar dobil.  Povsem zaslužena kazen. Pa tudi če na napačen način ob napačnem kraju in času dodeljena. Ne mi reč da nisi mel minute časa za to, da bi jo nalepu. To mi nikakor ni jasno. Kako jo sploh lahko imaš v predalu ? V čem je torej namen tvojega nakupa bil ? Si že od začetka samo čakal na priložnost da te ustavijo in da jim boš ti lahko dal tistih malih 150 al nevem kolk evrov ?  Žalostno."
    },
    {
        "role": "assistant_15",
        "message": "A te niso zalotili tako rekoč na kraju samem? Tako, da je bilo vsaj tebi in njim čisto jasno, kako in kaj. No, potem imej jajca in plačaj in bodi vzgled vsej pokvarjeni mafiji, ki se izmotava skozi luknje zakona. Zmaga bo, če ti s pritožbo NE bo uspelo."
    },
    {
        "role": "assistant_16",
        "message": "Najbolj neumno je, da imaš vinjeto in je nimaš nalepljene na steklu! Torej greš k steklarju, da ti iz tankega stekla izreže kos velik kot vinjeta na katero jo nalepiš! Pol pa namažeš steklce z vazelinom na drugi strani in pripopaš na vetrobransko steklo.   Pri spremembi uporabe avta, snameš dol in ponoviš vajo na drugem. Prednosti:  - vinjeta je na steklu - vinjeta je na vetrobranski šipi - imaš vinjeto  - ne morejo reči, da je nisi imel nalepljene ne na steklu ne na vetrobranski šipi - od daleč nobena kamera/daljnogled ne bo razločila razlike, verjetno tudi od blizu ne - če pa že zezajo, pa rečeš da ti je prejšnja šipa se razbila (vandali kamen v šipo in si moral menjat, pa ne misliš kupit nove vinjete spet!) - vsak zakon ima luknje in človeška iznajdljivost nima meja  -zdaj pa naj te probajo j*** če te morejo ..."
    },
    {
        "role": "assistant_17",
        "message": "@assistant_16 je 16. nov 2010 ob 23:04 izjavil:Najbolj neumno je, da imaš vinjeto in je nimaš nalepljene na steklu! Torej greš k steklarju, da ti iz tankega stekla izreže kos velik kot vinjeta na katero jo nalepiš! Pol pa namažeš steklce z vazelinom na drugi strani in pripopaš na vetrobransko steklo.   Pri spremembi uporabe avta, snameš dol in ponoviš vajo na drugem. Prednosti:  - vinjeta je na steklu - vinjeta je na vetrobranski šipi - imaš vinjeto  - ne morejo reči, da je nisi imel nalepljene ne na steklu ne na vetrobranski šipi - od daleč nobena kamera/daljnogled ne bo razločila razlike, verjetno tudi od blizu ne - če pa že zezajo, pa rečeš da ti je prejšnja šipa se razbila (vandali kamen v šipo in si moral menjat, pa ne misliš kupit nove vinjete spet!) - vsak zakon ima luknje in človeška iznajdljivost nima meja  -zdaj pa naj te probajo j*** če te morejo ...   huh, pa tole dejansko \"potegne\" oz. te reši pred kaznijo?"
    },
    {
        "role": "assistant_13",
        "message": "- ne morejo reči, da je nisi imel nalepljene ne na steklu ne na vetrobranski šipiSeveda mora biti zalepljena neposredno na vetrobransko steklo  Tale zadeva precej verjetno ne deluje, če te ustavijo."
    },
    {
        "role": "assistant_18",
        "message": "@user je zajebal že v startu, ko je kazal vinjeto. Moral bi reči, da pač ni uporabljal AC."
    },
    {
        "role": "assistant_19",
        "message": "@assistant_16 je 16. nov 2010 ob 23:04 izjavil: - če pa že zezajo, pa rečeš da ti je prejšnja šipa se razbila (vandali kamen v šipo in si moral menjat, pa ne misliš kupit nove vinjete spet!)   Sej je ne, ti zamenjajo ce prineses razbito sipo."
    },
    {
        "role": "assistant_20",
        "message": "Moje vozilo je bilo poslikano na makadamu oz na delu ceste katera nikakor ne more biti cestninska. Omenjaš makadam cesto: če so te tam opazili in ustavili , potem ne vem na podlagi česa -> makadam cesta ni AC (mogoče po novem ), zato tudi darsovci nimajo tam kaj za početi.  Razen če so te opazili že prej na AC in so te ustavili na makadamu ?"
    },
    {
        "role": "assistant_21",
        "message": "nikjer v mariboru ne ustavljajo na AC neposredno (vsaj jaz še nisem opazil!) ampak vedno na izvozu, na prvi avtobusni postaji (med tem ko avtobusi tam vozijo). je pa smešno, da je OP razumljivo povedal, da ga zanima samo ali je postopek pravilen - ustavljanje izven AC območja, na nepravilen način (oviranje/ustavljanje prometa) - kljub temu pa je večina tu razglabljala o tem ali si zasluži kazen in kako neumno je imeti vinjeto v predalu. smešno"
    },
    {
        "role": "assistant_22",
        "message": "če se razbije steklo z nalepljeno vinjeto, se na darsu brezplačno dobi nadomestna - potrebno prinesti staro vinjeto oz. kar je ostalo od nje in račun za zamenjavo stekla - preverjeno"
    },
    {
        "role": "assistant_23",
        "message": "Mene pa v bistvu zanima kje so te sploh ustavli, pejt na google maps poišči mesto kjer so te sneli in prilepi povezavo sem, pa da vidmo kako in kaj. LP"
    },
    {
        "role": "assistant_24",
        "message": "nenalepljena vinjeta = no vinjeta."
    },
    {
        "role": "assistant_25",
        "message": "Zdaj veš čemu je namenjena kazen Da boš lepo roza vinjeto za 2011 ob nakupu nalepil na za to predvideno mesto  Sicer pa bodi vesel, da so postopek opravili zunaj AC namesto na odstavnem pasu. Potem bi se pritoževal, da so ogrožali tvoje zdravje zaradi česa ti kazen še vedno ne bi ušla. No mogoče pa se ne bi mogel več niti pritoževati."
    },
    {
        "role": "assistant_13",
        "message": "Vedno se da jamrat..."
    },
    {
        "role": "assistant_16",
        "message": "@assistant_13 je 16. nov 2010 ob 23:18 izjavil:Seveda mora biti zalepljena neposredno na vetrobransko steklo Tale zadeva precej verjetno ne deluje, če te ustavijo.   V zakonu nikjer ni explicitno napisano, da mora biti prilepljena neposredno ... lahko pa uporabiš tanek nanos vaselina na lepljivi strani! zlahka bo snemljiva brez poškodb, nič se ne bo videlo niti od blizu (razen, če bi bila kaka kemična reakcija med vazelinom in lepilom) in če ima DarsNadzornik idejo o \"neposrednosti na vetr.šipo\", tudi nima kaj več piz**t :-) !!! Saj se je sam ne bo niti spomnil, da bi jo šel sam probat odstranjevat v tvojem avtu - nima pooblastila !!! Ti pa lahko odkloniš brez posledic tako zahtevo !!!  Matr se ne znajdete ..."
    },
    {
        "role": "assistant_26",
        "message": "Saj nadzornik ne bo nič piz**l. Ti boš :)."
    },
    {
        "role": "assistant_27",
        "message": "Ko so eni pametni in z vsemi žavbami namazani. Ko pa naletijo na mino je pa kriv ves Svet, le oni ne. Nekateri zavestno in mirne duše naredijo prekršek, tega niti ne zanikajo, potem pa iščejo luknje, kako se izogniti kazni. In kaj se bo zgodili, če mu to tudi uspe? Verjetno bo naslednjič naredili še hujše prekrške, saj njemu nihče nič ne more. Zato so še bolj obsodbe vredni tisti, kateri tem prekrškarjem pomagajo z nasveti, kako se izogniti kazni. Bodo takšne nasvete dajali tudi takrat, ko bodo zaradi nekega prekrškarja oškodovani ali poškodovani tudi sami?"
    },
    {
        "role": "assistant_23",
        "message": "Kwa pa ti bluziš zdej ????"
    },
    {
        "role": "assistant_13",
        "message": "lahko pa uporabiš tanek nanos vaselina na lepljivi strani!Ne, ne smeš. V zakonu jasno piše, da mora biti na vetrobransko steklo nameščena z originalnim lepilom. Prav tako, da je prepovedana uporaba kemičnih sredstev in drugi posegi na originalnem lepilu."
    },
    {
        "role": "assistant_28",
        "message": "Torej se je treba držati zakonov brez da zraven preveč razmišljamo. Tudi če je zakon slabo/nesmiselno/neumno (ne govorim samo za ta primer) napisan, se ga je potrebno držati. Jump sheep, jump!"
    },
    {
        "role": "assistant_29",
        "message": "@assistant_28 je 17. nov 2010 ob 13:16 izjavil:Torej se je treba držati zakonov brez da zraven preveč razmišljamo. Tudi če je zakon slabo/nesmiselno/neumno (ne govorim samo za ta primer) napisan, se ga je potrebno držati. Jump sheep, jump!   Ja doh. Seveda se je treba zakonov držati :D  Če je zakon neumen se ga spremeni, ne pa na forumih joka kak si bogi ko si zavestno prekršek naredo :D"
    },
    {
        "role": "assistant_30",
        "message": "Precej zakonov je nesmiselnih, če ne za ene pa za druge. In ja, vseeno se jih je treba držati, drugače bomo imeli anarhijo.  Glede vinjete pa ima DARSovec pravico, da ti seže v notranjost avtomobila in nalepko poskuša odlepiti, če se odlepi te čaka kazen."
    },
    {
        "role": "assistant_20",
        "message": "@assistant_30 Daj člen za darsovca."
    },
    {
        "role": "assistant_13",
        "message": "Zakon o javnih cestah, 75.c člen  Cestninski nadzorniki imajo pri izvajanju nadzora naslednja pooblastila:  - ... - ugotavljati pravilno namestitev in uporabo vinjete;"
    },
    {
        "role": "assistant_20",
        "message": "Ja, od zunaj. Po avto ti še policist ne sme šariti, kaj šele darsovec."
    }
]