[
    {
        "role": "user",
        "message": "Sem spadajo tudi spletni giganti, kot so eBay, Google, Twitter in Facebook, saj ne le shranjujejo ogromnih količin podatkov, ampak delajo na njih tudi obiširne analize in izračune.  Sem spadajo tudi spletni giganti, kot so eBay, Google, Twitter in Facebook, saj ne le shranjujejo ogromne količine podatkov, ampak delajo na njih tudi obiširne analize in izračune.  Slednje se mi zdi pravilno, a hočem biti prepričan."
    },
    {
        "role": "assistant_0",
        "message": "ne shranjujejo le"
    },
    {
        "role": "user",
        "message": "Ne, to je pa sploh narobe. Tvoje pomeni, da ne shrajujejo le podatkov, ampak tudi kaj drugega (recimo razglednice za božič).  Moje pa pomeni, da podatke/podatkov ne le shranjujejo, ampak počnejo z njimi še več (recimo jih analizirajo).  ps.: Mogoče bi bilo pametno zamenjat vrstni red besed: saj ogromnih količin podatkov ne le shranujejo, ampak delajo..."
    },
    {
        "role": "assistant_1",
        "message": "Ja sigurno je pravilen prvi primer ... drugi je narobe"
    },
    {
        "role": "user",
        "message": "Potem sem pa prav napisal in mi je mentorica popravila narobe :) Preveč dvomim vase.  Se mi pa bolje sliši z zamenjanim vrstnim redom: saj ogromnih količin podatkov ne le shranujejo, ..."
    },
    {
        "role": "assistant_2",
        "message": "Po mojem je pravilno \"saj ne le shranjujejo ogromne količine podatkov, ampak delajo na njih tudi obiširne analize in izračune\". Stvar je v tem, da mora biti tožilnik in ne rodilnik, saj tukaj ne gre za zanikanje (ker podatke shranjujejo, delajo pa še nekaj več), kot je morda videti na prvi pogled, ampak je \"ne le\" - \"ampak (tudi)\" dvodelni veznik."
    },
    {
        "role": "assistant_3",
        "message": "1.sklon IMENOVALNIK (nominativ): Kdo ali kaj (je)? = ogromne količine  2.sklon RODILNIK (genitiv): Koga ali česa (ni)? = ogromnih količin  3.sklon DAJALNIK (dativ): Komu ali čemu (dam)? = ogromnim količinam  4.sklon TOŽILNIK (akuzativ): Koga ali kaj (vidim)? = ogromne količine  5.sklon MESTNIK (lokativ): O/pri kom ali o/pri čem (govorim/sem)? = o/pri ogromnih količinah  6.sklon ORODNIK (instrumental): S kom ali s čim (grem)? = z ogromnimi količinami  7.sklon PODKUPOVALNIK (koruptiv): Komu in koliko (dam)? = ogromnim količinam"
    },
    {
        "role": "assistant_4",
        "message": "No jaz bi pa gigante zamenjal z velikani :P"
    },
    {
        "role": "user",
        "message": "http://bos.zrc-sazu.si/cgi/a03.exe?name..."
    },
    {
        "role": "assistant_4",
        "message": "Saj nisem rekel da je narobe, le lepše se mi sliši (sem tudi jaz pred prejšnjim komentarjem preveril XD)."
    },
    {
        "role": "assistant_5",
        "message": "Namesto delajo bi bilo lahko izvajajo?"
    },
    {
        "role": "user",
        "message": "jap. Besedo izvajajo sem porabil že v naslednjem stavku. Čeprav je to neliterarno delo, nočem, da se mi besede ponavljajo."
    },
    {
        "role": "assistant_6",
        "message": "Saj poleg shranjevanja ogromih količin podatkov na njih delajo tudi obširne analize in izračune."
    },
    {
        "role": "assistant_7",
        "message": "Sam si v takih pomagam tako, da vstavljam samostalnike različnih sklanjatev dokler ni očitna razlika, oziroma dokler ne pridem do Ines.   Sem spadajo tudi spletni giganti, kot so eBay, Google, Twitter in Facebook, saj ne le shranjujejo miz, ampak delajo na njih tudi obiširne analize in izračune. Sem spadajo tudi spletni giganti, kot so eBay, Google, Twitter in Facebook, saj ne le shranjujejo mize, ampak delajo na njih tudi obiširne analize in izračune.  Sedaj je očitno, da je pravilen tožilnik."
    },
    {
        "role": "assistant_8",
        "message": "saj ne le shranjujejo ogromnih količin podatkov  ... saj ne shranjujejo le ogromnih kolicin podatkov ...  1. Vrstni red besed je pomemben. 2. Slovenscina ima dvojno zanikanje, zato ne shranjujejo ogromnih kolicin podatkov. Katerakoli druga varianta je napacna.  You're welcome!"
    },
    {
        "role": "user",
        "message": "Zee,  1. ne le ni zanikaje, ampak je veznik. Nič zanikanega tukaj. 2. vrstni red besed je pomemben, seveda. @assistant_0 je že naredil isto napako kot ti. Ponavljam:  Tvoje pomeni, da ne shrajujejo le podatkov, ampak tudi kaj drugega (recimo razglednice za božič).  Moje pa pomeni, da podatke/podatkov ne le shranjujejo, ampak počnejo z njimi še več (recimo jih analizirajo)."
    },
    {
        "role": "assistant_9",
        "message": "Tožilnik je pravilen.   Verjetno pa je boljše v takšnih primerih spremeniti strukturo stavka, npr.: Sem spadajo tudi spletni giganti, kot so eBay, Google, Twitter in Facebook, saj ne le, da shranjujejo ogromne količine podatkov, ampak delajo na njih tudi obiširne analize in izračune.  Sicer kopičenje veznikov, ampak se s tem izogneš napačnemu razumevanju stavka."
    },
    {
        "role": "assistant_10",
        "message": "Seveda je zanikanje, četudi bi bilo po tvoje v vlogi veznika, ampak mislim, da ni tukaj to bistvo problema.  Tako, kot si ti napisal tisto poved, je IMO narobe.  \"Ne le < vstavi poljubni glagol>\", je IMO pravilno samo, če glagolu neposredno ne sledi samostalnik v vlogi predmeta. Pa še v tem primeru bi se izogibal taki rabi. Torej:  \"Ne le slišim, tudi vidim jo/ga/letalo\" - bi bilo morda pravilno. \"Ne le shranjujejo, tudi obdelujejo podatke\" - bi bilo morda pravilno.  Nikakor pa mi ne gre v ušesa, če prvemu delu sledi samostalnik - in to postane še bolj očitno, če prestaviš v prvo osebo ednine: \"Ne le shranjujejo podatke/podatkov, tudi obdelujejo jih\" - je IMO narobe. \"Ne le shranjujem podatke/podatkov, tudi obdelujem jih\" - se mi zdi že grozno posiljeno, ne glede na tož./rod. \"Ne le slišim letalo/letala, tudi vidim ga\" - je IMO živ obup. \"Ne le kupim čokolado/čokolade, tudi pojem jo\" - spet, grozljivo.  Jaz bi to spremenil na naslednji način, pa je bolj prijetno za ušesa in zelo verjetno še pravilno: Sem spadajo tudi spletni giganti, kot so eBay, Google, Twitter in Facebook, saj ne le, DA shranjujejo ogromne količine podatkov, ampak delajo na njih tudi obiširne analize in izračune."
    }
]