[
    {
        "role": "user",
        "message": "Pozdravljeni,   zanimam se za nakup brezžične miške (mogoče tudi žične).  Do sedaj sem na prenosniku uporabljal Microsoft Mobile 4000. Zdaj želim kupiti večjo (veliko) miško. Nisem neki ful \"gamer\", sem pa zelo veliko za računalnikom.  Trenutno sem si ogledoval: Logitech Performance MX  Prosil bi za predloge,...  mnenja o tej Logitech Performance MX, morda katera novejša verzija?, kje jo naj kupim,  katero drugo miško predlagate (zakaj?)      Hvala!"
    },
    {
        "role": "assistant_0",
        "message": "Sam sem z omenjeno miško (Logitech Performance) zadovoljen, nimam nobenih pripomb nad njo."
    },
    {
        "role": "assistant_1",
        "message": "Za non-gaming sploh ni boljše miške, sploh ne rabiš razmišljat."
    },
    {
        "role": "assistant_2",
        "message": "tudi za gaming je solidna"
    },
    {
        "role": "assistant_3",
        "message": "jest mam tole miško že mal več kot 1 leto, pa nimam nobenih problemov in je za navadno uporabo čist ok.  http://www.nakupovanje.net/izdelki/racu..."
    },
    {
        "role": "assistant_4",
        "message": "http://www.nakupovanje.net/izdelki/racu..."
    },
    {
        "role": "assistant_5",
        "message": "Še en glas za performance mx. Super miš. Sicer draga, ampak... Dela mi že dve leti brez problemov. Včasih se sicer senzorju za baterijo malce zmeša, ampak miš še kar dela. Polnim jo cca 1x na mesec."
    },
    {
        "role": "assistant_2",
        "message": "@assistant_5 je 2. jan 2014 ob 16:22 izjavil:Polnim jo cca 1x na mesec.   Jaz jo enkrat na 4 dni, kako ti uspe tako dolgo?"
    },
    {
        "role": "assistant_6",
        "message": "Jaz sem ravnokar naročil A4TECH BLOODY R8.  Logitech je en k. če imaš veliko wireless omrežij v okolici, ker ne ponuja popolnoma nobenih možnosti za nastavljanje kanalov (še 5$ noname miška ima stikalce) in moja m510 pomoje ravno zato skače po ekranu.  Obstaja še Rapoo ki deluje na 5GHz in bi bila verjetno najbolj primerna za v urbano okolje.  V glavnem ne kupuj v trgovini ampak naroči z neta, da boš imel možnost vrniti."
    },
    {
        "role": "assistant_5",
        "message": "@assistant_2 - nimam pojma, vgrajene baterije še nisem menjal. Je pa nikoli ne polnim med uporabo in nikoli preko računalnika, vedno gre na kak usb polnilec od telefona. Je pa možno, da mi drži tudi manj kot mesec, ampak se res redko polni (sigurno več kot na 14 dni). Me pa moti to, da ni zraven neoprenskega poucha, moja prejšnja Logitech miška je imela. Je kar malce obdrgnjena od nošenja v torbi."
    },
    {
        "role": "assistant_7",
        "message": "do koliko € max?  Drugace tole dosti hvalijo miško http://www.mimovrste.com/artikel/225011...  Drugace kaksna G500s(ni wireless je pa vredu gamerska miska) g700s ne bos nc zgrešil,sicer neki se je tle na slotech govoril da imajo neki probleme z g500s ne vem sam :))"
    },
    {
        "role": "assistant_0",
        "message": "@assistant_2 je 2. jan 2014 ob 16:26 izjavil:@assistant_5 je 2. jan 2014 ob 16:22 izjavil:Polnim jo cca 1x na mesec.   Jaz jo enkrat na 4 dni, kako ti uspe tako dolgo?    Še moj komentar glede polnjenja: sam jo polnim nekje na 3-4 tedne, preko računalnika ali polnilca za telefon. Baterije so še originalne, v uporabi je pa miška med tednom v povprečju po 8 ur na dan.   Tako da me čudi, da ti zdrži samo 4 dni."
    },
    {
        "role": "assistant_8",
        "message": "Tudi meni je po 10 letih odpovedala mx510 in sem na lovu za novo miško. Boljšega kot to ne rabim, slabšega nočem. Pretirano veliko gmbov ne rabim.   Fino bi bilo da bi bila brez kabla, samo vidim da se lahko pojavijo težave z motnjami, pa tudi cena performanca mi ne diši najbolj. Je še kakšna uporabna brezžična miš, da lepo sede v roko in je tudi za kaj odigrat? M510 ima načeloma dovolj gumbov, ima kakšno napako?    If all else fails pa vidim da je g400 še vedno nekaj takega kot mx510 :)"
    },
    {
        "role": "assistant_9",
        "message": "Jaz bi ti pa priporočal \"Miška Logitech Marathon M705\" Zakaj: 1. je dovolj velika in hkrati dovolj majhna, da je primerna za laptop in za moje dolge prste. 2. kupil sem jo 12.10.2011 za ceno 43,38 € (cena je še vedno ista) in kljub temu, da je miška celi čas vklopljena (razen med transportom računalnika) mi baterij še ni bilo potrebno menjati.  Kar hočem povedati je, da glede na to, da kupuješ miško za prenosnik, se mi zdi to najboljša izbira, ker te (vsaj v mojem primeru)v dveh letih in pol ne bo pustila na cedilu.  Miško uporabljam predvsem za razne Autocade in Illustratorje, kjer je natančnost zelo pomembna, in moram priznati, da še nisem imel nobenih problemov z njo. Dobra lastnost je še Logitech unifying priključek...ki je čisto majhen in ga ni potrebno jemati ven iz računalnika, ter pa blokada / deblokada koleščka (pač....lahko trokira ali se vrti v \"nedogled\")"
    },
    {
        "role": "user",
        "message": "Hvala Cjen!  Sem na koncu kupil to miško in je super!  Sicer sem za njo odštel 43EUR kot si rekel, ampak sem v Eleclerc zasledil ceno 33EUR."
    },
    {
        "role": "assistant_8",
        "message": "Kako pa je s trackingom pri teh zadevah? Sem prebral precej negativnih komentarjev na račun obeh, 510 in 705 zaradi zamaknjenega senzorja. Kolikor gledam vsi pravijo da je vse super, samo še vedno je osnovna naloga miške premikanje kurzorja in če to bolj slabo deluje..."
    },
    {
        "role": "assistant_9",
        "message": "Saj pravim, da delam v avtocadu in illustratorju in nimam nobenih problemov z miško. Pa imam nastavljeno nekje na srednji hitrosti v Logitechovem SetPointu + medium pospeševanje (ter skoraj na 3/4 v windowsovih nastavitvah za miško). Verjetno bi imel nastavljeno še malo višjo hitrost, vendar bi potem že nastal problem pri avtocadu, kjer moraš včasih resnično ciljati kakšne nemogoče zadeve :D. Ampak za navadno rabo pa ta miška enostavno nima slabih lastnosti, ker vsi te windows gumbi so tako ali tako ogromni (v primerjavi z linijami itd a ACADu).  @user .... z veseljem pomagam ;)"
    },
    {
        "role": "assistant_8",
        "message": "Sem vzel m705, po prvih vtisih nisem preveč navdušen :)   Za začetek si setpoint noče zapomnit na kakšno hitrost ga nastavim. Pa zelo občutljiva na kakšni podlagi je."
    },
    {
        "role": "assistant_9",
        "message": "hmmm...zanimivo, meni setpoint dela resnično brez problemov (ga inštaliram, in nanj pozabim, do naslednjega formata), ne vem, zakaj se tebi kar resetira. Drugače pa za setpoint jaz uporabljam še dodatek \"überoptions\" ki naredi čisto vse tipke programabilne (specifično za vsak program). Glede podlage pa....meni miška dela povsod brez problemov (lesena miza lakirana in navadna, razne iverke, plastike, obleke,....) edina izjema je steklo. Za tisto pa itak rabiš ono posebno miško od logitecha (ampak ima pa življenjsko dobo baterije dosti krajšo)."
    },
    {
        "role": "assistant_10",
        "message": "Osebno bi izbiral med Razer Mamba, Razer Ouroboros Elite Ambidextrous ali Logitech G700s, če bi izbiral med brezžičnimi."
    },
    {
        "role": "assistant_6",
        "message": "Jaz imam a4tech bloody R8 in ne verjamem da sploh obstaja kaj primerljivega v tem cenovnem razredu (ebay). Že samo gonilniki omogočajo ogromno več, kot pa nek bedni setpoint."
    },
    {
        "role": "assistant_9",
        "message": "Potem mi pa povej, kaj ne moreš nastaviti pri setpointu (+ überoptions) kar pri tvojem lahko .... meni čisto 0 ne manjka. Kar se tiče zanesljivosti mi tudi dela brez problemov (kot sem rekel, po inštalaciji ga ni potrebno več vklapljati in dela BP) Zakaj imam raje Logitech kot pa kr ene znamke, ker sem ugotovil, da je pri 90% ostalih znamkah, takoj ob upgradanju windowsev nastane težava s kompatibilnostjo. Boš dal čez 3 leta neki novi(takrat aktualni) windows gor, ti pa gonilniki že ne bodo več podpirali zadeve tako kot bi morali (izkusil na lastni koži pri drugih proizvajalcih mišk, raznoraznih medijskih tipkovnic in tudi raznih spletnih kamer itd). Potem mi pa prosim še naštej katera od teh mišk ti zdrži brez menjave baterije 2,5leti+ (oz. uradno deklarirano 1 leto). Jaz verjamem, da obstajajo boljše miške, ampak, če ni ravno neki strašni igralec in nevem kaj, pa če mu je zanesljivost pomembna (tako z gonilniki kot z avtonomijo delovanja, ter konec koncev tudi servisom v najslabšem primeru), je pa za prenosnik to verjetno kar ena boljših izbir.   PS: čisto za hec lahko še upoštevamo stroške vzdrževanja, ki so v mojem primeru še vedno 0€. če bi pa menjal baterije na 3mesece (2x AA) in če privzamemo, da je cena škatlice 4xAA = 5€, iz tega dobimo, da bi v tem času opravil že 10 menjav baterij (2xAA), kar je 20 baterij = 5 paketov = 25€"
    },
    {
        "role": "assistant_6",
        "message": "a4tech kr ena znamka? Človek, to je firma ki dejansko razvija tehnologijo za miške in praktično živijo že od samih prodanih 'patentov'.  Gonilnike za razliko od logitecha redno posodabljajo, nastavljaš lahko vse od wireless kanala, koliko boš miško dvignil preden ne zaznava več do gaming opcij (te veselo zlorabljam pri mojem 3D modeliranju). Zaznavanje je fenomenalno! Baterija zdrži 1 teden, miška je lahka, lepo sede v roko... 1. klasa miške, ki ti pri logitechu za tak denar prinese neuporabno sr*nje."
    },
    {
        "role": "assistant_11",
        "message": "Ko sem iz mx518 presedlal na M510, sem potreboval kar nekaj časa, da sem se navadil na ful slabšo natančnost. Majhni premiki po recimo 1px delajo M510 velike probleme."
    },
    {
        "role": "assistant_12",
        "message": "Sam nisem fan brez žičnih mišk, sam uporabljam miško Mad Catz rat 3, in mi je ena izmed najboljših in deluje zelo gladko"
    },
    {
        "role": "assistant_13",
        "message": "Ta teden dobim tole:http://www.mimovrste.com/artikel/225005... ima kar dobre ocene in mnenja"
    },
    {
        "role": "assistant_14",
        "message": "@assistant_13 je 21. jan 2014 ob 14:59 izjavil:Ta teden dobim tole:http://www.mimovrste.com/artikel/225005... ima kar dobre ocene in mnenja   A te nič ne moti da nima ob strani dveh gumbov za naprej in nazaj ko brskaš po spletu? Meni osebno je to obvezna stvar pri nakupu miške..."
    },
    {
        "role": "assistant_15",
        "message": "Jaz sem kupil Logitechov 710 komplet miško in tipkovnico v katerem je M705 miška. Le ta deluje odlično, le tisti gumb za menjavo med načinoma scrolanja mi dela občasno težave, da ne prime. Kupil pa sem vse skupaj že kakšne dve leti ali morda še kaj več nazaj (niti se ne spomnim točno), vstavil bateriji in pri miški mi sedaj po vsem tem času piše, da ima baterije še za 54 dni. Uporabljam pa jo praktično vsak dan nekaj ur. Tako, da je to vsekakor odličen nakup. Se pa še spomnim prejšnje Logitech brezžične miške, ki je bila še na kroglico. Tam so pa baterije crknile po kakem mesecu ali dveh, ravno takrat, ko bi miško najbolj rabil."
    },
    {
        "role": "assistant_13",
        "message": "@assistant_14 je 21. jan 2014 ob 15:13 izjavil:@assistant_13 je 21. jan 2014 ob 14:59 izjavil:Ta teden dobim tole:http://www.mimovrste.com/artikel/225005... ima kar dobre ocene in mnenja   A te nič ne moti da nima ob strani dveh gumbov za naprej in nazaj ko brskaš po spletu? Meni osebno je to obvezna stvar pri nakupu miške...   Mogoče sem eden redkih oz. edini tule ki ne mara stranskih knofov ker jih vedno ponesreči pritiskam ko jih ne bi želel ^^"
    },
    {
        "role": "assistant_16",
        "message": "a4tech kr ena znamka  oni so majhni, seveda razvijajo, nisi pa napisal za koga (trust, gigabyte ipd)  jim manjka precej da bodo dosegli kak roccat ali logitech"
    },
    {
        "role": "assistant_17",
        "message": "@assistant_9 je 21. jan 2014 ob 00:54 izjavil:hmmm...zanimivo, meni setpoint dela resnično brez problemov (ga inštaliram, in nanj pozabim, do naslednjega formata), ne vem, zakaj se tebi kar resetira. Drugače pa za setpoint jaz uporabljam še dodatek \"überoptions\" ki naredi čisto vse tipke programabilne (specifično za vsak program). Glede podlage pa....meni miška dela povsod brez problemov (lesena miza lakirana in navadna, razne iverke, plastike, obleke,....) edina izjema je steklo. Za tisto pa itak rabiš ono posebno miško od logitecha (ampak ima pa življenjsko dobo baterije dosti krajšo).  Glede setpointa lahko \"pogooglaš\" Setpoint 6.5 high CPU pa boš videl kaj so problemi. Sam uporabljam že par let Mx Performance in sem z mišem zadovoljen. Uporabljam ga izključno na steklu in zadeva deluje super.   Na živce mi gredo pa gonilniki, ki:  -ne omogoočajo programirati vseh tipk (za \"überoptions\" slišim prvič, bom pa defenitivno pogledal) -ne omogočajo izdelave poljubne kombinacije tipk z zamikom  Če uporabljaš autocad boš razumel kaj je kombinacija PL+zamik+Enter in takih kombinacij s stetpointom ni mogoče nastavit. Neverjetno pa je, da so to omogočali microsoftovi gonilniki na njihovem mišu, ki sem ga uporabljal dolga leta pred tem.  Tako, da stvar ni slaba a je še precej prostora za izboljšave."
    },
    {
        "role": "assistant_6",
        "message": "@assistant_16 je 21. jan 2014 ob 18:53 izjavil:a4tech kr ena znamka  oni so majhni, seveda razvijajo, nisi pa napisal za koga (trust, gigabyte ipd)  jim manjka precej da bodo dosegli kak roccat ali logitech   Đizs. Logitecha ne vem kdo še ni presegel. 5$ wireless miška z eBaya od čajne je boljša kot pa Logitech."
    },
    {
        "role": "assistant_9",
        "message": "Se strinjam da je predvsem pri setpointu mozno se zelo veliko izboljsav. Kar se tiče zamika pa nevem ce je mozno. Jaz imam konkretno za avtcad raje kar funkcijo enter na miski, kar mi se najbolj ustreza + undo in redo.   @assistant_6, jaz nevem kaj tebe res tako zelo moti pri logitechu, da trdis, da je vsaka miska za 5€ boljsa, ker to enostavno ni res. Verjetno da zato ker si kupil neko najslabso logitechovo misko mozno, pa se to nesreco si imel, da je bila skart. In od takrat naprej zamera. Jaz imam ze 10 let logitecha in se vsa noname sranja poskrijejo. Vecinoma jih izda podpora al pa baterija. Me zanima, koliko casa ti bo drzala podpora za tole tvojo superduper misko."
    },
    {
        "role": "assistant_15",
        "message": "Tudi jaz, sem imel v rokah že marsikaj, ampak po kvaliteti in trajanju je Logitech vsaj zame še zmeraj top (resda, nisem testiral raznih razerjev in podobno, ker nisem igračar, sam pa že uporabljal Trust, Genius in podobne izpeljanke in to enostavno ni to, sploh kar se trajanja baterije in dolgoživosti gumbov tiče pri povprečnem uporabniku."
    },
    {
        "role": "assistant_8",
        "message": "No takole, po nekaj dneh. Sedaj jo lahko primerjam s prejšnjo mx510.  Setpoint je začel delat po resetu. Program ni nek tehnološki presežek, ampak ok.  Podlage; Miška sicer \"deluje\" na vseh podlagah, ampak na mizi (dveh različnih iverkah in marmor) zazna morda vsak tretji pixel, če. Tudi če bi korigiral s hitrostjo oz občutljivostjo, postane še bolj nenatančna. Na rjuhi in dedicated podlagah špila solidno.   Tracking; nekega strašnega zahajanja po horizontali o katerem sem bral nisem ravno opazil. Natačnost pa je precej slabša od m510, ki mi je zvesto služila kakšnih 10 let. Sem za hec sedajle vštekal obe in poskusil preprost test v slikarju, narisat nekaj 8 in ravnih črt. Tole je prišlo ven:    mx510 vs m705  Also, velikost. Je neka srednja, večja kot laptop miške vendar ni ravno full size, od 510 je krajša dobra 2cm. Ergonomija sicer OK, ampak je ravno toliko premajhna da roka počiva na podlagi in ne na miški.   Skratka, če ste navajeni na natačno miško, boste razočarani. Če niste, potem bo OK. Sam jo bom še nekaj časa uporabljal, da vidim kakšne bodo tiste osmice in črte čez en teden, ampak se bojim da ne bo veliko bolje. Se da vse naciljat v kakšnem cadu, samo v igri kjer imaš 100ms časa da pointer spraviš v pixel pa to ni to."
    },
    {
        "role": "assistant_18",
        "message": "Kar tukaj vprašam, da ne odpiram novega niza..  Pred kratkim sem kupil Logitech M705, odlična miška moti (zelo moti) me samo kolešček, ki ni natančen kot pri nekaterih drugih miškah (sem imel pred eno staro žično od geniousa za 10eur pa je bil kolešček top).. ne rabim gumba za hitro scrollanje, ampak glavno mi je da lahko natančno premikam gumbek, ker delam veliko v foto programih (photoshop, lightroom) in potem določenih stvari ne morem s scroll gumbom zrihtat (se da tudi brez, ampak gre tok več časa, če ni natančno), pa tudi pri brskanju po netu (fb naprimer). Tako da razmišljam o menjavi in zanima me kaj podobnega, samo da ima drugačen scroll gumb (tudi če nima gumba za hitro scrollanje), pa tudi ni nujno da je od logitecha, čeprav se mi zdijo še najboljše, kar se tiče vseh ostlaih funkcij in oblike.  Gledal sem Performance MX, ki je kar draga ampak to mi ni tak problem zaradi par eur razlike, ampak po sliki sodeč mislim da ima isti scroll kot M705? Kaj pa Anywhere MX? Ali kakšen drugi nasvet?  Prilagam še vse tri linke za lažjo predstavo..  https://www.mimovrste.com/miske-in-tipk... https://www.mimovrste.com/miske-in-tipk... https://www.mimovrste.com/miske-in-tipk...  Hvala vsem za pomoč."
    },
    {
        "role": "assistant_19",
        "message": "Jaz imam \"Anywhere\" miško že dve leti. Uporabljam jo za prenosnik. Kupil sem jo, ker na mizi imam steklo.  Na steklu dela brez problema in zanesljivo. Bateriji zdržita več kot pol leta. Je drugače tudi zelo kvalitetna."
    },
    {
        "role": "assistant_18",
        "message": "Mene zanima predvsem kolešček koliko je natančen (brez da pritisneš gumb za hitro scrollanje), drugače pa vseeno hvala za info. :)"
    },
    {
        "role": "assistant_20",
        "message": "@assistant_6 je 21. jan 2014 ob 08:37 izjavil:Jaz imam a4tech bloody R8 in ne verjamem da sploh obstaja kaj primerljivega v tem cenovnem razredu (ebay). Že samo gonilniki omogočajo ogromno več, kot pa nek bedni setpoint.  to je stvar osebne preference in logitech ima vse kar uporabnik potrebuje, ti mi pa povej, česa setpoint ne ponuja? http://www.amazon.de/dp/B002LXT852/ref=...  to ni drago"
    },
    {
        "role": "assistant_21",
        "message": "Imam performance mx, cena je kar visoka vendar sem zadovoljen...baterija pa tudi zdrži kar dolgo."
    },
    {
        "role": "assistant_22",
        "message": "Katero brezžični miško priporočate? Pogoj je da deluje na steklu. Ali marathon M705 dela?"
    },
    {
        "role": "assistant_19",
        "message": "Od Logitecha je prav za steklo namenjena miška Anywhere MX. Dve poceni Simpex AA bateriji iz špara mi držita že 3,5 mesecev. Uporabljam jo dosti in je nikoli ne izklapljam. Na steklu dela bp. Za Marathon M705, pa bi nekdo moral sprobat, če dela na steklu."
    },
    {
        "role": "assistant_22",
        "message": "Kako da se nisi potem odlčil za performance mx, saj je približno ista cena..."
    },
    {
        "role": "assistant_19",
        "message": "Nevem, bolj sem iskal miško klasične oblike in da ni prevelika. Uporabljam jo namreč za prenosnik, čeprav vidim, da se tudi Performace MX lahko uporablja za prenosnik. Zakaj pa ne?"
    },
    {
        "role": "assistant_22",
        "message": "Je performance precej večja? Tudi sam jo iščem za prenosnik. Mogoče bo res ravno to prevagalo k anywhere. Kolikor sem malo uspel pogledati samo pri anywhere in performance piše da delujeti na steklu..."
    },
    {
        "role": "assistant_8",
        "message": "M705 ne dela nikjer razen na podlagah. Še na leseni (iverokal) mizi ne."
    },
    {
        "role": "assistant_16",
        "message": "Potem pa MX Air ime pove vse"
    },
    {
        "role": "assistant_22",
        "message": "Sem šel v trgovino primerjati velikost Anywhere in Performance in sem se odločil za Performance MX."
    },
    {
        "role": "assistant_23",
        "message": "M705 dela na leseni mizi. Ze dobri dve leti popolnoma brez problemov."
    },
    {
        "role": "assistant_24",
        "message": "https://www.mimovrste.com/miske-in-tipk...  a je to vredu miš? ;)"
    },
    {
        "role": "assistant_25",
        "message": "A je tukaj kak levičar? Katero miško kaj priporočate? Sam ne najden čisto nič pametnega, imam eno staro Logitech ki je kolikortoliko univerzalna za leve in desne roke..."
    },
    {
        "role": "assistant_26",
        "message": "Pozdravljeni. Ker opažam, da mi moja dobra stara miška že malce peša, imam namreč Logitech MX1100, s katero sem izredno zadovoljen, razmišljam o nakupu nove. Najbolj všeč mi je seveda MX Master, vendar se mi za moje potrebe zdi malce predraga. Nekako se mi zdi, da sploh več ni tistega vmesnega razreda, ki bi mi ustrezal, tam nekje od 50-60€ (brezžično). Sem pa dokaj veliko za računalnikom, potrebujem pa jo najbolj za PS, Ai, Lr in podobno. Če ima kdo kakšen predlog kaj izbrati, bi bil hvaležen. Hvala.  lp"
    },
    {
        "role": "assistant_27",
        "message": "Zdravo,  iščem eno brezžično miško. Trenutno imam Logitech 318e, prej sem imel Logitech Anywhere MX, ki je bila čudovita miška dokler ni začela dvoklikat. Preden sem ugotovil da menjava stikala ni neobičajna, sploh pa ne hudo zahtevna, in so popolnoma dobavljiva, me je v enem momentu tako znervirala da je poletela v steno.  Naj vzamem spet Anywhere MX, ali je to precenjen Logitechov krep? Kakšna alternativa? Važno mi je da deluje na različnih podlagah, ima dobro baterijsko življenje, ne preveč gumbov...  edit: Pa če se da bi vseeno Logitech, ker imam tudi tipkovnico brezžično in bi vse obesil na en wireless dongle"
    },
    {
        "role": "assistant_28",
        "message": "Mogče malo pomoči pri nakupu miške, prosim.  Potrebujem novo, saj mi pri tej (Logitech) nekaj štega lavi klik, sedaj pa še scroll gumbek ne deluje. Kakšen dan je ok, kakšen dan spet ne. Imam dovolj in bi rad kupil novo.   Torej... kaj potrebujem... da je wireless (bluetooth ali kaj drugega?) Kaj priporočate glede povezave? Rad bi, da ni premajhna in da je natančna (veliko dela v photoshopu).  Cena pa hja.. čim cenejša varianta.   Za vsako pomoč že vnaprej hvala."
    },
    {
        "role": "assistant_27",
        "message": "Katero pa imaš sedaj? En predlog kaj NE (oziroma z vednostjo da bo mogoče treba vrnit) kupit: Zase sem nabavil Marathon M705. Ima vse specifikacije ki se jih potrebuje, dobro natančnost, dolgo trajanje baterij, bila je označena kot naj miš, blablabla... Ima pa idiotsko pozicioniran senzor (ni v centru) in jo bom vrnil, nekatere moti, nekatere ne. Jaz sem nažalost padel med slednje."
    },
    {
        "role": "assistant_28",
        "message": "Sedaj imam tole: http://support.logitech.com/en_us/produ...  Pa ne vem, ali naj menjam samo miško ali oboje."
    },
    {
        "role": "assistant_27",
        "message": "Skoraj bi se ti splačalo menjati oboje, danes logitech uporablja \"unifying reciever\" ki gleda iz USB reže kakšnih 5mm. Pomojem obstoječa tipkovnica ni kompatibilna in boš moral imet, če menjaš samo miš, dva različna dongla v PCju. Če to ni moteče je OK, drugače pa se pač menja.  Če si bil do sedaj zadovoljen z miško potem je mogoče dobra izbira spet kakšen komplet. Mogoče kaj takega: Logitech Mk235 Ni pa to nek high end, miška je še vedno samo optična nič fancy laserjev..."
    },
    {
        "role": "assistant_28",
        "message": "Bo kar odgovarjala. Hvala!"
    },
    {
        "role": "assistant_29",
        "message": "@assistant_27 je 5. maj 2016 ob 10:48 izjavil:Skoraj bi se ti splačalo menjati oboje, danes logitech uporablja \"unifying reciever\" ki gleda iz USB reže kakšnih 5mm.    Obstoja kaka wireless miška, ki se poveže z bluetothom na prenosniku in ne rabi dongla? A bo vseeno delala? :)"
    },
    {
        "role": "assistant_27",
        "message": "Seveda obstaja. Bluetooth miška! Je pa vedno potrebno pogledat če je res Bluetooth, včasih je kje malo dvoumno napisano.  So pa praviloma nekaj dražje od donglastih kolegic, kitajske še vedno za 5$, potem pa do kjer hočeš."
    },
    {
        "role": "assistant_20",
        "message": "@assistant_5 je 2. jan 2014 ob 16:22 izjavil:Še en glas za performance mx. Super miš. Sicer draga, ampak... Dela mi že dve leti brez problemov. Včasih se sicer senzorju za baterijo malce zmeša, ampak miš še kar dela. Polnim jo cca 1x na mesec.  Ne nabijaj.  @assistant_25 je 30. mar 2015 ob 07:47 izjavil:A je tukaj kak levičar? Katero miško kaj priporočate? Sam ne najden čisto nič pametnega, imam eno staro Logitech ki je kolikortoliko univerzalna za leve in desne roke...  Mogoče kaj iz tega seznama?  Je pa to kar problem ja....imaš nekaj miši, ki so za both hands, nekaj malega za levičarje in ostalo za desničarje."
    },
    {
        "role": "assistant_30",
        "message": "Ima kdo iskušnjo z tole miško:  https://www.mimovrste.com/miske-in-tipk...  Odločam se med to in to:  https://www.mimovrste.com/miske-in-tipk...  pa mi je 20€ kar fino za prišparat če ni kake večje razlike med njima. razen v velikosti.  Ali se dobi kako drugo za ceneje in podobn perfomarmans?   Mi je vsec pri ted dveh miškah da je BT + USb plug in pa še možnost povezave na več naprav...  Hvala"
    },
    {
        "role": "assistant_31",
        "message": "Obe sta top in trenutno na mimovrste po res hudih cenah ampak Anywhere je po moje bolj za prenosnike, meni bi bila za neko resno delo dalj časa premajhna..."
    },
    {
        "role": "assistant_27",
        "message": "Sem imel Anywhere MX1, ma ni bilo površine kjer ta živalca ne bi prijela, kar se performanca tiče je bila res top. Steklo, blago, stena, samo še zrak je manjkal   Ampak, precej je žrla baterije (1x mesečno ali več), slabo se je razumela z NiMh akumulatorji, po 2h letih ji je začel gumbek dvoklikat. Glede velikosti pa je bila malo premajhna, po nekaj urnih seansah Fallouta me je začelo bolet zapestje.  Me pa vedno bolj spet mika, ker sedaj casualy gejmam v naslonjaču in bi bilo fino da miš lepo prime na xyz površini. Mogoče, če bodo spet kake akcije okol božiča."
    },
    {
        "role": "assistant_32",
        "message": "Kupil sem poceni miško XploreXP1221, ki dobro deluje, so pa serviserji na firmi pab bedaki, ki se, namesto, da bi svetovali norčujejo iz kupcev - torej se jim je bolje izogniti"
    },
    {
        "role": "assistant_33",
        "message": "Katero brezžično miško do cca 40€ priporočate (uporaba na prenosniku)?"
    },
    {
        "role": "assistant_34",
        "message": "Jaz sem z Microsoft Wireless Mobile Mouse 3500 zadovoljen, če jo še kje dobiš."
    },
    {
        "role": "assistant_35",
        "message": "Iščem kakšno brezžično miš, ki ima čim manj problemov s podlago.  Imam Logitech M705 pa so sami problemi s skakanjem.  Cena ni problem.  Kakšna huda dpi natančnost in odzivnost tudi ni potrebna."
    },
    {
        "role": "assistant_27",
        "message": "MX anywhere   Deluje anywhere."
    },
    {
        "role": "assistant_36",
        "message": "@assistant_33 http://www.theverge.com/circuitbreaker/..."
    },
    {
        "role": "assistant_35",
        "message": "Kaj dražjega in z gumbom back( + forward) ne obstaja?  Predvsem me zanima praktična izkušnja. Kaj je na testih, nikoli ne veš."
    },
    {
        "role": "assistant_37",
        "message": "Logitech Performance MX"
    },
    {
        "role": "assistant_38",
        "message": "Sicer je nisem testiral, ampak z MX Master boš težko zgrešil, ali MX anywhere..  Mimogrede, Amazon.uk ima trenutno 30% popusta ob nakupu dveh Logitechovih izdelkov.  Navali narode. ;)  Kupiš Master in Anywhere, pa potem prodaš tisto, ki ti manj ustreza? Ali pač vzameš zraven slušalke, tipkovnico, spletno kamero, gamepad."
    },
    {
        "role": "assistant_35",
        "message": "Sem ugotovil, kaj je problem z mišjo.  Umirala je, zato je pa tako skakal kazalec. Sedaj se sploh noče več povezat.   Sem priklopil enako miš (M705), pa je vse OK.  Res ne vem, kakšno šaro danes spravljajo v te igračke, če že po dveh letih crkne.  Kupujem Logitech, da bi dobil nekaj več, pa je samo štala.  Še vedno pa pogrešam staro analogno miš od Atarija ST. Super miš, čeprav je imela spodaj kuglo."
    },
    {
        "role": "assistant_19",
        "message": "Imam Logitech Anywhere, že kake štiri leta. Dela bp na vseh podlagah, tudi steklu. Samo me že kar nekaj časa famozni double click zafrkava.  Ali mi lahko kdo pove, kakšna stikala so to in kje jih lahko nabavim?"
    },
    {
        "role": "assistant_38",
        "message": "Tale bug, @assistant_19?    Ne vem če gre za isto napaka, ampak na g500 deluje ta fix."
    },
    {
        "role": "assistant_19",
        "message": "Tale, ja  Tu se mi zdi, da zalepi neko plastiko, ali kako?  Sem pa po tem videu gledal, da odlota stikalo, ga odpre in očisti kontakt.  Bi mogoče kakšen kontakt sprej, ali kaj podobnega pomagal, da bi notri malo špricnil, in nebi rabil odlotat stikala?"
    },
    {
        "role": "assistant_38",
        "message": "Jaz sem se ravnal po tipu na \"mojem\" posnetku. Nič lotanja.. Prozorna ovijalna folija za živila + gumica = win. :P"
    },
    {
        "role": "assistant_27",
        "message": "Priporočam nova stikala, sem imel mx anywhere s to težavo in so res mala in krhka ta stikalca. Delno sem rešil, pa je spet začelo zajebavat, potem pa sem odlomil en del... Skratka, boljš menjat, je manj jebanja.  Se pa dobijo na ebayu, tudi blazno draga niso bila, če se prav spomnem."
    },
    {
        "role": "assistant_39",
        "message": "Imam Lenovo Ultraslim Plus Wireless Keyboard and Mouse in mi miška precej šteka, zmrzne, se za nekaj sec. ne odzove nato pa naenkrat zgine in se ponovno prikaže.  Mogoče kakšen nasvet kako bi to popravil, rešil, oz kaj je lahko narobe. Tipkovnica pa deluje brezhibno.  Hvala."
    },
    {
        "role": "assistant_35",
        "message": "Pri Logitechu je v takšnih primerih vedno problem v wifi.  Usb sprejemnik postavi bližje miški. Mogoče boš rešil problem."
    },
    {
        "role": "assistant_20",
        "message": "@assistant_35 je 28. feb 2017 ob 09:44 izjavil:Pri Logitechu je v takšnih primerih vedno problem v wifi.  Usb sprejemnik postavi bližje miški. Mogoče boš rešil problem.  O kakšnem wifi problemu pri Logitechu govoriš?  4x wifi njihove miške trenutno uporabljam.....nobena mlajša od leta dni in niti ena nima problema."
    },
    {
        "role": "assistant_40",
        "message": "Cekr je prehitro prebral, Luky ima lenovo komplet. Luky, probaj drug usb ali pa menjaj baterije."
    },
    {
        "role": "assistant_35",
        "message": "@assistant_40 je 28. feb 2017 ob 18:58 izjavil:Cekr je prehitro prebral, Luky ima lenovo komplet. Luky, probaj drug usb ali pa menjaj baterije.   Povedal sem samo, kakšne izkušnje imam z Logitech. Ni pa, rečeno, da je v tem primeru tako."
    },
    {
        "role": "assistant_19",
        "message": "@assistant_19 je 15. jan 2017 ob 21:59 izjavil:Imam Logitech Anywhere, že kake štiri leta. Dela bp na vseh podlagah, tudi steklu. Samo me že kar nekaj časa famozni double click zafrkava.  Ali mi lahko kdo pove, kakšna stikala so to in kje jih lahko nabavim?  Naj sporočim, kako sem rešil problem \"double clicka\", morda bo komu prišlo prav. Preprosto. Miško sem razstavil in problematično stikalo dobro pošprical z kontakt sprejem, nato malo s prstom po stikalu poklikal in spet pošprical... To sem nekajkrat ponovil. Tudi ostala stikala sem preventivno na isti način očistil. Na koncu, sem še celo vezje pošprical, da sem spral nesnago in morebitno maščobo. Kontakt sprej se itak takoj posuši. Miško sem potem sestavil, in voila, tipka dela normalno kot je treba, brez dvojnega klika. To sem naredil pred kakšnima dvema mesecema in za zdaj, miška še vedno dela normalno."
    },
    {
        "role": "assistant_40",
        "message": "Samo to ni dokončen \"fix\", napaka se bo vrnila. Najbolje je kar stikala menjat, jih dobiš 10 komadov za par evrov iz china"
    },
    {
        "role": "assistant_41",
        "message": "Iščem brezžično miško do nekje 30-35e če bi bilo toliko boljše bi se stegnil do 50e. uporaba bo predvsem za grafično oblikovanje. velikost roke je nekje srednja zenska. nakup iz tujine ni problem. kakšni predlogi?"
    },
    {
        "role": "assistant_27",
        "message": "Logitech M590 je zanimiva izbira, podpira tudi bluetooth (brez donglov), multi device in je \"silent click\"  Drugač pa verjetni kakšna M705 Marathon tudi ne bi bla slaba izbira."
    },
    {
        "role": "assistant_41",
        "message": "sem gledal m705 ampak sem bral da obstajata 2 erziji, stara in nova pri čemer pri novi ni gumba za palec spodaj k ga lahko opcijsko sprogramiras. ali ve kdo ce se se da kje kupiti star model m705?"
    },
    {
        "role": "assistant_42",
        "message": "Oj. Kaka ideja za ta trenutek bestbuy brezžično lasersko miško (sicer najraj logitech), k bi se jo dalo dobiti v slovenskih štacunah...cena recimo do 50 eur. thx ps. pa mora biti simetrična"
    },
    {
        "role": "assistant_42",
        "message": "hm, največ se bo nucala za autocad, rhino, coreldraw,...najbrž bi bila tud klasična optična čist kul?"
    },
    {
        "role": "assistant_43",
        "message": "Za službeni prenosnik rabim brezžično miško. Delal bom 3D cad + ostalo. Rabim nekaj ne prvelikega in predragega. Kaj priporočate? Nobeden"
    },
    {
        "role": "assistant_44",
        "message": "Zdravo  Katero brezžično miško, podobno MX620 priporočate?  Za službena opravila.     Torej, da je podobna MX620. Ta se žal več ne dobi.   Če je na Amazon kaj podobnega? Moram še nekatere ostale zadeve naročiti na Amazon.   Sem pogledal M705 vendar je precej krajša, cca. 15 mm krajša kot MX620.   Hvala  LP"
    },
    {
        "role": "assistant_45",
        "message": "Najbolj podobna je Logitech M500s, vendar je na kabel.  Če ti ni preveč 85+ eur, mogoče Logitech MX Master 3."
    },
    {
        "role": "assistant_28",
        "message": "@assistant_45 je 27. apr 2021 ob 23:09 izjavil:Najbolj podobna je Logitech M500s, vendar je na kabel.  Če ti ni preveč 85+ eur, mogoče Logitech MX Master 3.   Ali pa MX Master 2s, nič kaj slabša od trojke, pa cenejša ;)"
    },
    {
        "role": "assistant_46",
        "message": "Te zanima mogoče nova Corsair HARPOON RGB WIRELESS?"
    },
    {
        "role": "assistant_47",
        "message": "Tale je podobnih dimenzij, pa še poceni je.  In tudi dobre ocene ima.   https://www.amazon.de/Cherry-Maus-2310-..."
    },
    {
        "role": "assistant_48",
        "message": "Kaj mislite o vertikalnih miškah? Kdo uporablja?"
    },
    {
        "role": "assistant_27",
        "message": "Vsi ki nočjo met težav z karpalnim"
    },
    {
        "role": "assistant_49",
        "message": "Jaz sem si pred casom nabavil 20 komadov Logitech m185 tako da sem za naslednjih 20 let dober.  (V povprecju zjebem eno misko na leto)"
    }
]