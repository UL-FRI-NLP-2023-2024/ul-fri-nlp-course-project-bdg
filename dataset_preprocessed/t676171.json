[
    {
        "role": "user",
        "message": "Pozdravljeni, Živio v starejšem manjšem bloku do zdaj nisem nikoli deval neke pretirane pozornosti glede računa za elektriko, do zadnje položnice, res je da imamo tudi ogrevanje dveh sob na elektriko, ampak največji smeh je bil to da smo januarja in februarja porabili za 110 € elektrike, marca pa kljub prižganim radiatorjem samo 70 € in to vsako zimo( december, januar, februar), električna napeljava je v bloku tako tako malo tu malo tam in sem začel malo sumiti soseda da ima nekaj priklopljeno na naš štrom.. predvsem po tem ker čez zimo vedno nekaj \"boli\" v električni omarici in smo enkrat za foro odklopli in ni blo nekaj ur ko je prileto sosed nam na vrata da smo tam pa tam nima štroma... no in sedaj smo pri tem da na občini niti nočejo slišat glede menjave omaric in nove električne napeljave.. tudi to mislim da zaradi soseda ker ima neka poznanstva.., sicer je zadnjič prišel en iz elektra pa nas takrat ni bilo doma, in čez dva dni sosed \"pametuje\" moji mami kako ga je nagnal pod \"marš\", da bi pogledal kje je problem.., kregat se nam neda z njim, me pa zanima kako naprej če se slučajno izkaže da nam sosed že vsa leta karde štrom ?, po moje je čisto možno glede na to da je \"tip\" naš kabelski internet prikljkučil na svoj priključek... torej kam se še obrnit glede tega, da pa morda njegova poznanstva nebojo mela nekega vpliva ?  LP"
    },
    {
        "role": "assistant_0",
        "message": "Izklopi vse porabnike in glej vrtenje števca.."
    },
    {
        "role": "assistant_1",
        "message": "Glede soseda ti ostane civilna tožba, glede rešitve problema ti bo pa kdo drug povedal kako in kaj."
    },
    {
        "role": "assistant_0",
        "message": "Pa pokliči svojega dobavitelja elektrike in jim izrazi svoje sume.   Če sosed priteče ko vržeš ven štrom je jasno, da krade on."
    },
    {
        "role": "assistant_2",
        "message": "OP pojdi v OŠ in se nauči pisati knjižno da te bomo lahko razumeli. Preostane ti civilna tožba soseda. Preostane ti civilna tožba soseda."
    },
    {
        "role": "assistant_3",
        "message": "Prijava na Elektro bi morala dati sadove. Sicer pa najameš svojega električarja, ki bo pregledal vode od tvojega števca do stanovanja. Če ti sosed krade, mora bit priklopljeno za števcem. V skrajni možnosti, ti električar napelje nov kabel, brez prekinitev od števca, do tvojih varovalk, ki se nahajajo v tvojem stanovanju. Najlažje pa opaziš, če izklopiš vse varovalke v stanovanju in mora števec mirovat. V starejših stavbah ni nujno, da ima vsak svojo glavno varovalko, to si lahko delite.  V vsakem primeru ti to lahko uredi samo električar, ki je pooblaščen za plombiranje števcev in glavnih varovalk.  Če bo ugotovljeno, da je sosed izvedel nepooblaščen priklop na tvojo linijo, bo vse kar je potrebno, izvedel distributer, tudi tožbo na sodišče."
    },
    {
        "role": "assistant_4",
        "message": "in upam da si mu preprečil da uporablja tvoj kabelski internet? matr si eni dovolijo. jaz bi mu dal eno klofuto-zastonj."
    },
    {
        "role": "user",
        "message": "@assistant_4 je 18. jun 2016 ob 13:28 izjavil:in upam da si mu preprečil da uporablja tvoj kabelski internet? matr si eni dovolijo. jaz bi mu dal eno klofuto-zastonj.   Smo takoj klicali nasega ISP- izvedel priklop nazaj na naso linijo, v tistem trenutko sosed prileti zakaj mi ne dela internet/TV... Pa mu rece tisti od telemacha morda pa zato ker ste bili priklopljeni na sosedovo linjo"
    },
    {
        "role": "assistant_5",
        "message": "Imate pa zabavno pri vas. Zastonj internet, zastonj elektrika... pa še sosed ima moda, da se celo pride pritožit."
    },
    {
        "role": "assistant_6",
        "message": "Skoraj ne verjamem, da bi v bloku nekdo imel priklopljeno električno napeljavo na tvoj števec. Ravno tako dvomim, da bodo pri distributerju ukrepali samo na podlagi tega, da se ti zdi, da imaš previsok račun.  Nasvet Solatkota, da odklopiš vse svoje varovalke in pogledaš, če števec miruje, je po mojem najboljši. Drug način je, da sam meriš porabo največjih porabnikov (npr. razni števci električne energije, ki jih priklopiš v vtičnico) in primerjaš porabo. Tvoj občutek, koliko elektrike ti porabi ogrevanje, je lahko precej varljiv (marca je bilo verjetno topleje kot januarja in februarja, kar se pozna na računu če imajo tvoji radiatorji termostat).  Iz prve roke lahko povem, da je tako obtoževanje med sosedi kar pogosto in v večini brez neke dobre podlage."
    },
    {
        "role": "user",
        "message": "@assistant_6 je 18. jun 2016 ob 14:18 izjavil:Skoraj ne verjamem, da bi v bloku nekdo imel priklopljeno električno napeljavo na tvoj števec. Ravno tako dvomim, da bodo pri distributerju ukrepali samo na podlagi tega, da se ti zdi, da imaš previsok račun.  Nasvet Solatkota, da odklopiš vse svoje varovalke in pogledaš, če števec miruje, je po mojem najboljši. Drug način je, da sam meriš porabo največjih porabnikov (npr. razni števci električne energije, ki jih priklopiš v vtičnico) in primerjaš porabo. Tvoj občutek, koliko elektrike ti porabi ogrevanje, je lahko precej varljiv (marca je bilo verjetno topleje kot januarja in februarja, kar se pozna na računu če imajo tvoji radiatorji termostat).  Iz prve roke lahko povem, da je tako obtoževanje med sosedi kar pogosto in v večini brez neke dobre podlage.   Sej kot sem rekel kregat se ne mislimo, bomo probali odklopit vse pa se bo takoj videlo."
    },
    {
        "role": "assistant_7",
        "message": "potem pa poročaj tukaj da se malo zabavamo."
    },
    {
        "role": "assistant_0",
        "message": "Kako ma model jajca priteči takoj k vam, ko mu kaj ne dela? Jaz bi pogledal še račun za vodo. :D"
    },
    {
        "role": "assistant_8",
        "message": "Najdi kabel in ga precvikaj. Pokliči kakega električarja, ki ima varnostne rokavice do 1000 V. Da ne bo slučajno koga ubilo..."
    },
    {
        "role": "assistant_9",
        "message": "Poslušaj Solatko-ta in če je res nagnal tistega iz Elektra je lahko nekaj res sumljivega v omarici hitro povej Elektru tvoj sum in najdi električarja z pooblastili za plombiranje števcev in glavnih. varovalk."
    },
    {
        "role": "assistant_10",
        "message": "@user je 18. jun 2016 ob 12:07 izjavil:Pozdravljeni, Živio v starejšem manjšem bloku do zdaj nisem nikoli deval neke pretirane pozornosti glede računa za elektriko, do zadnje položnice, res je da imamo tudi ogrevanje dveh sob na elektriko, ampak največji smeh je bil to da smo januarja in februarja porabili za 110 € elektrike, marca pa kljub prižganim radiatorjem samo 70 € in to vsako zimo( december, januar, februar), električna napeljava je v bloku tako tako malo tu malo tam in sem začel malo sumiti soseda da ima nekaj priklopljeno na naš štrom.. predvsem po tem ker čez zimo vedno nekaj \"boli\" v električni omarici in smo enkrat za foro odklopli in ni blo nekaj ur ko je prileto sosed nam na vrata da smo tam pa tam nima štroma... no in sedaj smo pri tem da na občini niti nočejo slišat glede menjave omaric in nove električne napeljave.. tudi to mislim da zaradi soseda ker ima neka poznanstva.., sicer je zadnjič prišel en iz elektra pa nas takrat ni bilo doma, in čez dva dni sosed \"pametuje\" moji mami kako ga je nagnal pod \"marš\", da bi pogledal kje je problem.., kregat se nam neda z njim, me pa zanima kako naprej če se slučajno izkaže da nam sosed že vsa leta karde štrom ?, po moje je čisto možno glede na to da je \"tip\" naš kabelski internet prikljkučil na svoj priključek... torej kam se še obrnit glede tega, da pa morda njegova poznanstva nebojo mela nekega vpliva ?  LP   Jaz sem imel obraten problem. V poslovni stavbi nas je soseda odprto obtožila, da imamo našo elektriko priklopljeno na skupno, ker je račun 'variiral'.  Pa so prišli elektrotovi, pa upravnikovi, pa sistematično vklapljali in izklapljali.  In niso ugotovili čisto nič.  Poraba je vmes nerazložljivo padla in nihče se ni sekiral, razen sosedo smo malo zviška gledali.  Potem pa je enkrat vrglo ven varovalke na skupni elektriki in jaz sem, kot edini tehnično podkovan, šel gledat, kaj se je zgodilo. Predvsem je žena od drugega soseda se pritožila, da ji gretje ne dela.  Pokazalo se je, da si je eden od sosedov namontiral električni zidni radiator na skupno elektriko.  Ko je varovalko vrglo ven, jim to seveda ni delalo. Njegova žena ni imela tri čiste, kako je s tem in je vse lepo povedala.  Dal bi ti nasvet, da izklopiš varovalke ali še bolje glavno stikalo, če nimaš zmrzovalnika ali kaj podobnega.  Potem pa vidiš, kaj se dogaja. Če se števec vrti, je še porabnik gor.  V tem primeru naročiš svojega elektrikarja, ki ti pregleda instalacije.  Če ugotoviš tuji vod, ga seveda prijaviš policiji, ne pa tožiš."
    },
    {
        "role": "assistant_11",
        "message": "Za začetek napiši tako, da bomo razumeli, za kaj se sploh gre. Strukturirano, kolikor toliko slovnično pravilno. Ker od nas pač nihče ne vem, kaj boli elektro omarico.  Ti imaš v bloku zase dve omarici. Ena je tam, kjer je števec in glavne varovalke, do katerih ima dostop samo elektro distributer. Predvidevam, da teh varovalk nisi izklapljal, ker do njih nisi imel dostopa. Druga omarica je tista, ki skrbi za varovanje posameznih vej napajanja v tvojem stanovanju. Lahko je zunaj na hodniku, lahko je notri v stanovanju. Predvidevam, da si varovalke odklopil tukaj. Če si odklopil tukaj, sosed pa je prišel in rekel, da mu ne dela napeljava, to pomeni, da je priklopljen na tvojo napeljavo za števcem, tako da z distributerjem on ne bo imel težav, ker ne krade elektrike njim, temveč tebi.  Kaj storiti? Kot so ti svetovali, v stanovanju fizično odklopi vse porabnike. Varovalke pusti vključene. Preveri na števcu če se vrti (oz v primeru digitalnega števca če lučka utripa). V kolikor se, začni izklapljati varovalke. Ko se bo števec nehal vrteti, si odklopil vejo, na katero se ti je priključil sosed. Varovalko pusti odklopljeno in preveri priklop na varovalki, koliko žic gre nanj. Če gre samo ena, bo potrebno malce brskanja po dozah v stanovanju. Na tej točki bi ti svetoval, da pokličeš električarja, če nimaš nobenih izkušenj z elektro inštalacijami (kar po tvojem pisanju sodeč nimaš). Ti bo poiskal, kje je veja, ki ne pelje nikamor ter jo odklopil in izoliral."
    },
    {
        "role": "assistant_12",
        "message": "@user je 18. jun 2016 ob 12:07 izjavil:glede na to da je \"tip\" naš kabelski internet prikljkučil na svoj priključek...  LP  Kako je to možno ? A nima vsak modem svojega mac naslova ? torej če se sosed poveže na vaš coax kabl z svojim modemom mu 100% internet ne bo deloval, saj njegov mac naslov ni vpisan pri ISPju, razen če se priklopi na tvoj Wi-Fi."
    },
    {
        "role": "assistant_1",
        "message": "Seveda je možno, si pa sam ugotovil v kakšnem primeru( torej če MAC je vpisan pri ISP)."
    },
    {
        "role": "assistant_12",
        "message": "@assistant_1 je 18. jun 2016 ob 17:40 izjavil:Seveda je možno, si pa sam ugotovil v kakšnem primeru( torej če MAC je vpisan pri ISP).  Se pravi če kupim na ebay-u DOCSIS 2.0 modem in ga povežem na coax od telemach-a bom dobil normalni IP naslov in bo zadeva začela delovat ?"
    },
    {
        "role": "assistant_13",
        "message": "Svoje lahko naredi tudi energetsko potraten hladilnik, začne slabše delovati, vodni kamen v bojlerju .    Dvomim, da je ravno en računalnik več krivec za tako višji račun za štrom."
    },
    {
        "role": "assistant_1",
        "message": "@assistant_12 je 18. jun 2016 ob 18:05 izjavil:@assistant_1 je 18. jun 2016 ob 17:40 izjavil:Seveda je možno, si pa sam ugotovil v kakšnem primeru( torej če MAC je vpisan pri ISP).  Se pravi če kupim na ebay-u DOCSIS 2.0 modem in ga povežem na coax od telemach-a bom dobil normalni IP naslov in bo zadeva začela delovat ?  Ne, random modem ne bo deloval, če boš dobil pa že aktiviran modem iz Telemacha, in območja ki je vezan na tvojo centralo, bo pa delovalo ;)"
    },
    {
        "role": "assistant_14",
        "message": "pa sploh plačujete elektriko po števcu ali pavšal?"
    },
    {
        "role": "assistant_15",
        "message": "Če je to nihanje v položnici enkratno iz februarja na marec, je mogoče elektro delal popis števcev, plačevali ste pa po pavšalu in ste imeli preplačilo."
    },
    {
        "role": "assistant_5",
        "message": "Lahko pa je števec tak, ki sam sporoča vsak mesec porabo."
    },
    {
        "role": "assistant_16",
        "message": "Kraj?  Hitra navodila, če sumiš soseda: izklopiš svoje notranje varovalke zapišeš stanje števca (če imaš elektronskega javi model in ti napišem kaj pomeni posamezna oznaka) čakaš dve uri ponovno zapišeš stanje števca  Če se je števec vmes spremenil ali je pritekel sosed, da nima elektrike, boš potreboval pomoč električarja.  Upam, da veš, da se elektriko plačuje \"za nazaj\" januarja pride račun za porabo v mesecu decembru. Če imaš celo leto približno isto plačujete po pavšalu (enkrat letno bo poračun). Pri plačevanju po porabi, znesek preko leta precej niha (vsako leto podobno)."
    },
    {
        "role": "assistant_17",
        "message": "Za začetek poglej če v avtu manjka bencina in če se kilometri nabijajo navzgor. Potem boš lahko sumil da vozi tvoj avto."
    },
    {
        "role": "assistant_18",
        "message": "Sploh ne vemo, kako ima OP izvedeno elektriko, pa pametujemo?? V blokih imajo elektriko narejeno zelo razločno. Imajo tako skupne omara v katerih so števci in nato razdelilce v stanovanjih. Imajo pa tudi števce in varovalke nameščene na hodnikih prosto dostopne po nadstropjih (na števcu je le plomba elektro podjetja, varovalke lahko odvije vsak klošar, ki pride mimo). Če ima OP izvedeno elektro instalacijo po prvem primeru potem je vsaka kraja le teoretično možna. V primeru izvedbe instalacij po primeru dva, pa je kraja lahko izvedljiva. Ni pa odvitje varovalk dokaz kraje saj je lahko OP med preverjanjem (pomotoma?!) odvil varovalko od soseda in logično, da je sosed priletel ven saj mu je zmanjkalo elektrike. Tudi ne moreš sumiti na krajo, če je na eni varovalki več žic, saj ena varovalka običajno prekine več odjemnih mest (npr. celotna razsvetljava, več vtičnic...). Tudi izklop vseh porabnikov in opazovanje števca ne more povsem ovreči kraje elektrike, saj je možno da se elektrika krade za kak občasni porabnik (kalorifer, bojler, pralni stroj...) in ta v času preverjanja ne obratuje.  Pomagalo bi zapisovanje porabe elektrike v nekem obdobju. Popišemo stanje števca npr. vsak dan ob 20 uri v obdobju meseca ali dveh. Če so porabe vsak dan približno enake potem nihče ne krade elektrike. Če pa je kakšen dan poraba opazno višja potem pa preverimo, kaj smo tisti dan delali (pekli kakšno pecivo, prali več strojev perila...). Če nismo delali nič neobičajnega in povečanje ne moremo pojasniti potem je pa lahko sum na krajo večji in za dokončno potrditev potrebujemo pomoč strokovnjaka."
    },
    {
        "role": "assistant_8",
        "message": "Greš na dopust, izklopiš varovalke in zakleniš/zabaridikiraš elektro omarico.  Postaviš kamero (če ni omarica na javnem prostoru, kar bi bilo čuden prostor za privat varovalke) in v primeru vloma pokličeš policijo ter pokažeš posnetek...  Problem rešen."
    },
    {
        "role": "assistant_19",
        "message": "Glej, pri nas pa je bila zadeva malo drugačna. Bilo je tako, da smo gen-i-ju plačevali nenormalno visoke stroške za elektriko, nakar izvem, da smo plačevali dejansko po pavšalu. Najhuje pa je, da smo po obračunu hoteli plačevat po porabi in so začeli komplicirat. Takrat pa mi je snedlo pokrov in smo se preselili na drugega ponudnika. Za tvoj problem pa predlagam, kot so že zgoraj zapisali, da narediš skrito kamero in izklopiš varovalke. Tako boš imel tudi dokazni material, če bo sosed še hotel kaj pametovat."
    },
    {
        "role": "assistant_20",
        "message": "@assistant_19: vsakič, ko sporočiš stanje števca, avtomatično dobiš pravi račun, brez kakršnegakoli prerekanja / pregovarjanja / interakcije z osebjem. Če jim stanja števca ne sporočaš, samodejno računajo pavšal (drugače ne morejo, ker je predrago/nesmotrno, da bi vsak mesec pošiljali svojega odposlanca brat stanje števcev), razen če ti montirajo poseben števec, ki sam sporoča stanje. Če je imel kakšen delavec slučajno slab dan ... no, bad luck."
    },
    {
        "role": "assistant_9",
        "message": "@assistant_19 je 21. jun 2016 ob 14:01 izjavil:Glej, pri nas pa je bila zadeva malo drugačna. Bilo je tako, da smo gen-i-ju plačevali nenormalno visoke stroške za elektriko, nakar izvem, da smo plačevali dejansko po pavšalu. Najhuje pa je, da smo po obračunu hoteli plačevat po porabi in so začeli komplicirat. Takrat pa mi je snedlo pokrov in smo se preselili na drugega ponudnika. Za tvoj problem pa predlagam, kot so že zgoraj zapisali, da narediš skrito kamero in izklopiš varovalke. Tako boš imel tudi dokazni material, če bo sosed še hotel kaj pametovat.    na sodišču bi bil ta dokazni material vprašljiv in ga bi lahko celo zavrnili"
    },
    {
        "role": "assistant_3",
        "message": "@assistant_9 - Na sodišču nebi šlo skozi, bi pa policija na podlagi tega, lažje našla druge dokaze, ki bi pa šli skozi na sodišču."
    },
    {
        "role": "assistant_21",
        "message": "Kako se je razpletlo?"
    },
    {
        "role": "assistant_22",
        "message": "Ukradel mu je ves internet in elektriko, zdaj več ne more na Slo-tech :)"
    },
    {
        "role": "assistant_23",
        "message": "@assistant_17 je 19. jun 2016 ob 16:22 izjavil:Za začetek poglej če v avtu manjka bencina in če se kilometri nabijajo navzgor. Potem boš lahko sumil da vozi tvoj avto.  made me go full kekeke mode. Še za več tega, prosim."
    }
]