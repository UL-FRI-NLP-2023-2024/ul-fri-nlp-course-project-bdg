[
    {
        "role": "user",
        "message": "Nameravam kupiti HDD WD2500JS 250GB ali pa WD2500KS 250GB, ki sta oba SATA2. Moja plata ima čipset od VIA KT400 in Promisov SATA kontrolerPDC20376, ki podpira le SATA1 diske (150MB/s). Sicer sem že prebral, da imajo SATA2 diski nek jumper s katerim naj bi bili kompatibilni tudi s starejšimi platami oz. kontrolerji, ampak mene zanima kako se to obnese v praksi.  Torej ali ima kdo na plati A7V8X prikloplen kakšen SATA2 disk?  LP, Janez"
    },
    {
        "role": "assistant_0",
        "message": "Je bilo že več istih nesmiselnih vprašanj na tem forumu in je bilo že večkrat povedano, da SATA diski nimajo več nobenih jumperjev in ti samo vtakneš in deluje.  SATA je en sam standard, tako kot ATA, tiste številke na koncu povejo samo teoretično širino vodila za prenos podatkov IN SO ZA NORMALNEGA UPORABNIKA POPOLNOMA NEPOMEMBNE. Stari paralelni diski so bili tudi ATA-66, ATA-100 in ATA-133 pa ni nihče nikoli spraševal če lahko priklopi ATA-133 disk na matično ki podpira samo ATA-100.  Torej še enkrat. SATA je samo eden, ima pa lahko različno širino vodila, kar je popolnoma nepomembno, ker jo današnji najhitrejši diski zapolnijo krepko manj kot polovico. Tiste številke na koncu SATA-1 in SATA-2 so samo zaradi velikih RAID polj in za normalne uporabnike nepomembne. Prodajalci jih sploh ne bi smeli navajati, ker samo zmedejo upoorabnike. Pri ATA diskih niso nikoli povdarjali, da je ta disk ATA-100 oni pa ATA-133, sedaj so pa ugotovili, da lahko tako \"nategnejo\" kakšnega kupca in na veliko pišejo da je ta disk pa sedaj SATA-2, kot da bi bilo to nekaj boljšega in po možnosti disk še dražje zaračunajo, ker sedaj je pa to SATA-2 in je več vreden kot SATA-1. Kar seveda ni res in je popolni nesmisel.  Ti torej lahko vsak SATA disk priklopiš na vsak SATA kontroler. Na tiste številke v prihodnje pozabi razen če boš delal RAID polje z več kot tremi diski."
    },
    {
        "role": "user",
        "message": "Ja @assistant_0 hvala za odgovor. V dilemo me je spravil prodajalec v Megahitu Kranj, ki je dejal da moram preveriti pri proizvajalcu osnovne plošče (Asus), če mi bo disk s SATA2 deloval.  No danes sem dobil tudi odgovor s strani Asusovega supporta, kjer mi je njihov človek napisal, da lahko priklopim SATA2 diske, vendar pa bo delal na SATA1 hitrosti (logično).  Še enkrat hvala za odgovor."
    },
    {
        "role": "assistant_0",
        "message": "lahko priklopim SATA2 diske, vendar pa bo delal na SATA1 hitrosti (logično). Bullshit. Samo nakladanje. Človek nima pojma kaj govori. Disk ti ne bo delal niti na SATA-1 niti na SATA-2 hitrosti, ampak na hitrosti, ki jo je omogočal stari ATA-66 oz. še nekaj počasneje. To je dejstvo. A si sploh prebral kaj sem napisal. Vodila z hitrostjo diska nimajo nobene veze !!!  Disk ti bo delal na tisti hitrosti, ki jo omogoča njegova mehanika in to bo med 50 in 60 MB/s, ne gleda ali ga boš priklopil na SATA-1 ali na SATA-2 kontroler.  Tole so različna vodila diskov, ki so trenutno v naših računalnikih: ATA-66, ATA-100, ATA-133, SATA-1, SATA-2, SCSI-1, SCSI-2, Wide SCSI, Fast SCSI, Fast Wide SCS, Ultra SCSI, SCSI-3, Ultra2 SCSI, Wide Ultra2 SCSI, ...  In današnji diski bodo delovali povsem enako hiro ne glede na katero od teh vodil ga boš priklopil.  Na hitrost diska vpliva samo hitrost vrtenja diskov, gostota zapisa in podobne reči."
    },
    {
        "role": "user",
        "message": "No zej si že lastim WD 250GB SATA2 16MB in ni bilo nobenih problemov pri inštalaciji.  @assistant_0 če te prav razumem, so vsa vodila le nategovanje folka, da kupuje nove \"hitrejše\" diske?   LP, Janez"
    },
    {
        "role": "assistant_0",
        "message": "če te prav razumem, so vsa vodila le nategovanje folka Tako pa spet ne smeš poenostaviti. Če imaš vsak disk zase na vodilu potem je res vseeno. 55MB/s ne bo nič hitreje teklo čez vodilo ki omogoča 150MB/s ali pa čez vodilo, ki omogoča 300MB/s Tudi, če imaš dva diska v RAID 0 polju je še vedno vseeno. Prenos 110MB/s bo na SATA-1 In SATA-2 še vedno samo 110MB/s  Če pa ti združiš 3 diske v RAID 0 polje pa ne bo več vseeno. Na SATA-1 boš imel prenos podatkov 150MB/s, ker več SATA-1 ne omogoča Na SATA-2 boš imal pa že 165MB/s prenos podatkov  Torej SATA-2 je smiseln samo če delaš RAID 0 polje z tremi ali več diski.   Če poskusim narediti eno primerjavo. Dva enako močna avta dirkata kdo bo prej na cilju po enako dolgi cesti. Eden drvi po dvopasovni cesti, drugi pa po štiri pasovni cesti. Štartata hkrati in kdo bo po tvoje prej na cilju.  Tebi prodajalec pravi, da bo avto na štiripasovni cesti hitreje na cilju kot oni na dvopasovni cesti    Tudi če boš ti ta avto postavil na osem pasovno cesto ne bo prav nič hitreje na cilju. Se ti ne zdi?  Avto tukaj predstavlja podatke, ki drvijo iz diska proti procesorju. Dvo pasovna cesta je SATA-1 vodilo, štiri pasovna cesta je pa SATA-2 vodilo.  Zdaj bi ti pa že moralo postati jasno"
    },
    {
        "role": "user",
        "message": "Ja zanimiva primerjava.   No sej men je zdej glavn, da mi nov disk ni povzročal nobenih problemov in da vse dela OK.    Hvala ti za vse odgovore, sm zvedu marsikaj novga.  LP, Janez"
    }
]