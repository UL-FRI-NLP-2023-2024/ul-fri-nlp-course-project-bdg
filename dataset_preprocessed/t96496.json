[
    {
        "role": "user",
        "message": "Baje da obstaja zakon, po katerem je vsakomer, ki je imel kakršenkoli nevrološki napad, prepovedana vožnja še dve leti od zadnjega napada. Vsi moji poskusi, da bi ta zakon dejansko našel na dz-rs.si, so neslavno propadli. Mi lahko kdo pomaga? Zanimajo me kakršnekoli informacije na to temo, ter tudi dejansko besedilo zakona.  lp s."
    },
    {
        "role": "assistant_0",
        "message": "Poznam nekoga, ki je epileptik in zaradi tega ne more delat izpita."
    },
    {
        "role": "assistant_1",
        "message": "Jaz tudi poznam eno ki ima epilepsijo pa je par mesecev nazaj naredila izpit.  Se mi pa zdi da je že zelo dolgo preteklo od zadnjega napada."
    },
    {
        "role": "assistant_2",
        "message": "Sketch, sam bi povprašal na oddelku za Medicino dela v lokalnem ZD."
    },
    {
        "role": "assistant_3",
        "message": "Jaz predpise ponavadi pregledujem na naslovu  http://zakonodaja.gov.si/. Je lepo urejeno po tematiki. Od tod imaš linke na on-line izvedbo Uradnega lista, kjer je uredbeni del brezplačno dostopen."
    },
    {
        "role": "assistant_4",
        "message": "En znanec pred leti zarad tega ni mogel delat izpita samo zdaj ga ma in verjetno gre torej za neko casovno omejitev ali kaj takega..."
    },
    {
        "role": "user",
        "message": "Ja, AFAIK je tako, da je 2 leti od kakršnegakoli nevrološkega napda. Je pa tako, da je EU zakon drugačen - tam namreč obstaja več razredov ter so pravila bolj specifična. Zato me zanima, če so/bodo to kaj spreminjali.  lp s."
    },
    {
        "role": "assistant_5",
        "message": "Slučajno sem opazil to debato in bi vprašal če ste kaj ugotovili glede tega pravilnika?  Hvala in lep dan"
    },
    {
        "role": "user",
        "message": "kot je omenil @assistant_2, najbolj detljne informacije dajejo na addelku za medicino dela v lokalnem ZD. Meni tudi tam niso znali povedati točnega zakona, prav tako mi ga ni znal opredeliti specialist - mi pa je povedal, da se besedilo glasi nekako v stilu, da je od vsakega kolapsa / epi napada prepovedana vožnja 2 leti. Ker je zakon zelo splošen in ne razlikuje med vzroki, ga poskušajo spremeniti - veliko bolj je npr. sprejemljiv EU zakon, ki je bolj specifičen in upošteva krajše roke ob ponovnih pregledih, rednih terapijah z zdravili kot so Depakine... A zaenkrat še vedno velja stari zakon - torej, dve leti od zadnjega napada tace stran od volana.  Popolnoma drugo vprašanje pa je kakšna je verjetnost dejanskega napada med vožnjo in kako lahko možje v modrem odkrijejo, da si imel epi napad pred manj kot dvema letoma, brez da bi jim sam podal to informacijo...  lp s."
    },
    {
        "role": "assistant_6",
        "message": "Brez zamere ampak menda ni težko ugotoviti, če z avtom recimo v nekaj trčiš ali zapelješ s ceste.  Upam, da veš kaj so to epileptični napadi?  Kaj meniš koliko možnosti preživetja imaš z epileptičnim napadom med vožjo pod avtocesti z recimo 100km/h?"
    },
    {
        "role": "assistant_5",
        "message": "Živjo @user ti imaš epilepsijo?"
    },
    {
        "role": "assistant_7",
        "message": "Jurij, mislim, ddd? Pejt to pisat v ZS če te tako zanima. A je tukaj važno kdo je epileptik?!  Glede vožnje, izpita in epilepsije je pa sitacija taka, da danes obstajajo že zelo zanesljiva zdravila, ki lahko dolgoročno povsem preprečijo ponovne napade - pravzaprav lahko pri bolj blagih do srednje močnih napadih že apriori, zanesljivo zagotovijo, da naslednjega napada ne bo - z dokazili, da se zdraviš epilepsije je vožnja najbrž dovoljena."
    },
    {
        "role": "assistant_8",
        "message": "Upam, da veš kaj so to epileptični napadi?  Kaj meniš koliko možnosti preživetja imaš z epileptičnim napadom med vožjo pod avtocesti z recimo 100km/h?  Jah epileptični napadi so lahko tudi taki, da ga nekdo, ki bolnika ne pozna sploh ne opazi."
    },
    {
        "role": "assistant_9",
        "message": "@user, tak zakon gotovo ne obstaja, oz. bolj pravilno, ne obstaja zakon, ki bi imel to izrecno zapisano.  Tudi pravilnik, ki bi kaj takega določal, pomoje ne obstaja, tako da čisto možno, da so to interna navodila...  Lahko pa tukaj še pogledaš: http://www.ius-software.si/Baze/regi/53...  Edini tovrstni pravilnik, ki sem ga našel, je naslednji:  Pravilnik o zdravstvenih pogojih, ki jih morajo izpolnjevati vozniki motornih vozil  1. člen  Zdravstveni pogoji, ki jih morajo izpolnjevati kandidati za voznike oziroma vozniki motornih vozil za vožnjo motornega vozila (telesna in duševna zmožnost), se določajo po vrsti in stopnji telesnega - duševnega stanja, obolenja, poškodbe in hibe ter po kategoriji motornega vozila, ki ga voznik vozi.   2. člen  Kandidati za voznike in vozniki motornih vozil so po tem pravilniku razvrščeni v dve skupini:  1) v prvo skupino: kandidati za voznike in vozniki motornih vozil kategorij A in B, ki jim vožnja motornega vozila ni glavni poklic;  2) v drugo skupino: kandidati za voznike in vozniki motornih vozil kategorij A in B, ki jim je vožnja motornega vozila glavni poklic, ter kandidati za voznike in vozniki motornih vozil kategorij C, D in E.   3. člen  Kandidati za voznike in vozniki motornih vozil iz prve skupine veljajo za zmožne voziti motorno vozilo v cestnem prometu, če ne bolehajo za kakšno izmed naslednjih bolezni in če nimajo kakšne izmed naslednjih poškodb ali hib:  a) psihološka, psihiatrična in nevrološka stanja in obolenja:  1) psihomotorične in senzomotorične motnje, ki se kažejo kot izraziteje zmanjšana vizumotorična koordinacija, psihomotorična in senzomotorična počasnost;  2) oblike intelektualne insuficience ne glede na etiologijo, razen če ne vplivajo na varno vožnjo motornega vozila;  3) izrazitejše spremembe kognitivnih funkcij, ki se kažejo kot: motnje, zmanjšanje ali pomanjkanje pozornosti in koncentracije ter motnje opažanja, mišljenja in spomina;  4) izražene nevrotične motnje in psihična stanja, razen če ne vplivajo na varno vožnjo motornega vozila;  5) izrazitejše motnje osebnostne strukture, ki se kažejo kot nagnjenost k neprilagojenemu obnašanju, socialna in čustvena nezrelost in nestabilnost;  6) alkoholizem, razen najmanj šest mesecev medicinsko kontroliranih primerov abstiniranja brez psihičnih sprememb ali nevroloških komplikacij;  7) toksikomanija, razen najmanj 12 mesecev medicinsko kontroliranih primerov abstiniranja brez psihičnih sprememb ali nevroloških komplikacij;  8) akutne psihoze, ne glede na etiologijo, ali kronične psihoze z izraženimi rezidualnimi ali regresivnimi spremembami;  9) stanja in obolenja, ki se kažejo v motnjah koordinacije, rigorju, tremorju, horeatičnih in atetotičnih gibih (multipla skleroza, M Wilson, M. Parkinson itd.);  10) padavica v vseh oblikah in druge motnje zavesti, razen medicinsko kontroliranih primerov, v katerih brez terapije napadov ni najmanj dve leti;  11) nevrološka stanja, obolenja, poškodbe in anomalije živcev in mišic, ki vplivajo na varno vožnjo motornega vozila in zanje vozila ni mogoče ustrezno prilagoditi;  12) maligni tumorji centralnega živčnega sistema po lokalizaciji;  13) stanje po poškodbi možganov s psihičnimi in nevrološkimi posledicami, razen če posledice ne vplivajo na varno vožnjo motornega vozila;  14) stanje po poškodbi možganov z izraženimi nevrološkimi znaki in simptomi, razen medicinsko kontroliranih primerov med boleznijo in šest mesecev po poškodbi;  15) nespecifična in specifična vnetja oziroma obolenja centralnega živčnega sistema, razen medicinsko kontroliranih primerov med boleznijo in šest mesecev po ozdravljenju;  16) dokončne oblike hemiplegije in hemipareze, za katere ni možna prilagoditev vozila;  17) obolenja in poškodbe hrbtenjače s trajnejšimi posledicami, ki onemogočajo varno vožnjo motornega vozila in zanje ni mogoče vozila ustrezno prilagoditi;  18) progresivna mišična obolenja;  19) ateroskleroza možganov v izraženem stadiju z motnjami, razen če ne vplivajo na varno vožnjo motornega vozila;  20) luična obolenja centralnega živčnega sistema z motnjami, razen če ne vplivajo na varno vožnjo motornega vozila;  b) stanja in obolenja vidnega organa:  1) obolenja ali hibe vidnega organa, ki motijo funkcijo vida v tolikšni meri, da bi bila ogrožena varna vožnja motornega vozila;  2) ostrina vida, korigiranan ali nekorigirana, ne sme biti v seštevku za obe očesi manjša od 0,8, pri čemer mora biti vid enega očesa 0,5 in vidno polje popolnoma normalno.  Če ima kdo eno samo oko, ne sme biti ostrina vida, korigirana ali nekorigirana, manjša od 0,8, vidno polje pa mora biti popolnoma normalno.  3) poškodba vidnega polja pri temporalni zožitvi je dovoljena za 20 stopinj, pri čemer pa mora biti eliminiran vpliv monokularnih skotomov in ostrina vida na obeh očesih normalna;  c) stanja in obolenja ravnovesnega in slušnega organa:  1) obolenja vestibularnega aparata z motnjami v ravnovesju;  d) stanja in obolenja srca in ožilja:  1) hudi primeri obolenj koronarnega ožilja s pogostimi napadi angine pectoris;  2) infarkt miokarda brez anginoznih motenj aliznakov nepravilnega ritma, stanje med boleznijo in do šest mesecev po preležani bolezni;  3) obolenja srca, ki lahko pripeljejo do spremembe ritma in sinkopalnega stanja;  4) prirojene in pridobljene srčne hibe z znaki dekompenzacije;  5) prirojene in pridobljene bolezni velikega ožilja z znaki dekompenzacije;  6) kompleten srčni blok, razen implantiranega elektronskega spodbujevalnika (pace maker);  7) kronično pljučno srce znaki dekompenzacije;  8) stanje po perikarditisu z znaki konstrikcije;  9) hipertonična bolezen z diastoličnim pritiskom nad 16,0 kPa z znaki okvare ožilja očesa, možganov, srca ali ledvic;  e) stanja in obolenja respiratornega sistema:  1) ki povzročajo hudo respiratorno, kardiorespiratorno ali srčno insuficienco (kronični bronhitis s hudim emfizemom, huda oblika bronhialne astme ipd.);  f) bolezni gastrointestinalnega in urinarnega sistema:  1) huda obolenja želodca, jeter ali ledvic, zaradi katerih lahko nastnejo kolike oziroma komatozna stanja;  g) obolenja endokrinega sistema:  1)diabetes, mellitus, kompliciran z očesnimi, živčnimi ali kardiovaskularnimi motnjami in nekompenzirano acidozo;  2) hujša oblika hipertireoze z okulobulbarnim sindromom ali komplikacijami kardiovaskularnega sistema;  3) hude oblike hipotireoze, ki jih spremlja bradipsihija;  4) hujše oblike in hipoadenokorticizma;  h) bolezni krvnega sistema:  1) maligne hemopatije in retikuloze, razen če zdravnik specialist hematolog izrecno ne poudari, da je oseba zmožna varno voziti motorno vozilo;  i) kožna obolenja:  1) ki lahko bistveno vplivajo na varno vožnjo motornega vozila (hude oblike nevrodermatitisa ipd.);  j) stanja in obolenja kostnega sistema in lokomotoričnega aparata:  1) vsa stanja, obolenja in poškodbe kostnega in mehkega tkiva, ki so povzročile popolno ali delno izgubo okončin ali ohromelost, nepregibnost, atrofijo, zmanjšano motorično moč, skrivljenost, skrajšanost okončin ipd.   4. člen  Kandidati za voznike in vozniki motornih vozil druge skupine veljajo za zmožne voziti motorna vozila v cestnem prometu, če poleg pogojev iz 3. člena tega pravilnika izpolnjujejo tudi pogoje, da ne bolehajo za kakšno izmed naslednjih bolezni in če nimajo kakšne izmed naslednjih poškodb ali hib:   a) psihološka, psihiatrična in nevrološka stanja in obolenja:  1) vse oblike zmanjšane intelektualne učinkovitosti, ki se označujejo kot mejne ali nižje od mejnih, ne glede na etiologijo;  2) izražena astenija z močnejšo nevrastenijo;  3) padavica v vseh oblikah in druge motnje zavesti;  4) nevrološka stanja, obolenja, poškodbe in anomalije živcev in mišic, ki vplivajo na varno vožnjo motornega vozila, ne glede na možnost prilagoditve vozila;  5) stanje po pretresu možganov, do šestih mesecev, odvisno od stopnje pretresa;  6) hemiplegije in hemipareze, ne glede na možnost prilagoditve vozila;  7) obolenja in poškodbe hrbtenjače s posledicami,ki onemogočajo varno vožnjo motornega vozila, ne glede na možnost prilagoditve vozila;  b) stanja in obolenja vidnega organa:  1) ostrina vida na vsakem očesu posebej s korekcijskimi lečami ne sme biti manjša od 0,8 oziroma na enem očesu 1,0 na drugem pa najmanj 0,6. To ostrino vida je dovoljeno doseči s korekcijskimi lečami, vendar ne močnejšimi od 4,0 dioptrij, pri čemer mora biti vidno polje obeh očes popolnoma normalno;  2) motnje barvnega vida: protanopi (rdeča barva) in devtaranopi (zelena barva);  c) stanja in obolenja srca in ožilja:  1) infarkt miokarda, brez anginoznih motenj ali znakov nepravilnega ritma, med boleznijo in najmanj šest mesecev po preležani bolezni;  2) prirojena in pridobljena obolenja velikega ožilja;  3) kompleten srčni blok in blok AV II. stopnje;  4) blok leve veje Hisovega spleta;  5) kronično pljučno srce;  6) stanje po perikarditisu z znaki konstrikcije;  d) stanja in obolenja respiratornega sistema:  1) aktivna plučna tuberkuloza;  e) obolenja endokrinega sistema:  1) deabetes mellitus v vseh oblikah, razen tistih, ki se lahko kompenzirajo z dieto in oralnimi antidiabetiki, pogoj pa je, da so pod nenehno medicinsko kontrolo;  2) hujše oblike hipertireoze;  3) izražen hiper in hipoadenokorticizem,  f) bolezni krvnega sistema:  1) maligne hemopatije in retikuloze;  2) hude anemije in hemoragični sindrom;  g) stanja in obolenja kostnega sistema in lokomotoričnega aparata:  1) vsa stanja, obolenja in poškodbe kostnega in mehkega tkiva, ki so povzročile popolno ali delno izgubo okončin ali ohromelost, nepregibnost, atrofijo, zmanjšano motorično moč, skrivljenost, skrajšanost okončin ipd. in vplivajo na varno vožnjo motornega vozila.   5. člen  Kandidati za voznike in vozniki motornih vozil iz prve skupine lahko veljajo za zmožne voziti motorno vozilo tudi v tehle primerih:  1) če imajo samo eno oko, pogoj pa je, da je minilo 12 mesecev od izgube funkcije vida;  2) če so popolnoma gluhi, pogoj pa je, da svojo hibo funkcionalno kompenzirajo;  3) če bolehajo za diabetesom mellitusom in prejemajo insulin, pogoj pa je, da so pod nenehno medicinsko kontrolo;  4) če imajo stanja in obolenja kostnega sistema in obolenja lokomotoričnega aparata, se zdravstvena zmožnost presoja po vrsti in stopnji motenj, zaradi katerih okončina ne more opravljati potrebne funkcije. V takih primerih mora dati zdravnik ustrezne specialnosti mnenje, ali je kandidat za voznika oziroma voznik zmožen voziti vsako ali pa samo posebej prilagojeno motorno vozilo.  Kandidati za voznike oziroma vozniki motornih vozil druge skupine lahko veljajo za zmožne voziti motorno vozilo tudi v tehle primerih:  1) če jim je uporaba kontaktnih leč dovoljena samo s posebnim soglasjem zdravnika specialista za očesne bolezni;  2) če imajo takšno ostrino sluha, da slišijo šepetanje z razdalje 1 metra, glasno govorjenje pa z razdalje 4 - 5 metrov, ne da bi jim bil potreben amplifikator. Vozniki motornih vozil kategorije D smejo to ostrino sluha dosegati samo s selektivnim amplifikatorjem.   6. člen  Če se pri zdravniškem pregledu ugotovi, da kandidat za voznika ali voznik motornega vozila boleha za kakšno boleznijo ali ima kakšno poškodbo ali hibo iz tega pravilnika, se oceni kot nezmožen za vožnjo motornega vozila, pogoj pa je:  1) da ugotovljena bolezen, poškodba ali hiba popolnoma izključuje varno vožnjo motornega vozila ali da utegne povzročiti nenadno nezmožnost;  2) da morebitnih funkcionalnih motenj ni mogoče kompenzirati.   7. člen  Voznik motornega vozila, ki dosega v tem pravilniku predpisano potrebno ostrino vida oziroma potrebno ostrino sluha s korekcijskimi lečami (kontaktnimi lečami) oziroma slušnim aplifikatorjem, mora med vožnjo motornega vozila nositi korekcijske leče (kontaktne leče) oziroma slušni amplifikator. Uporaba korekcijskih leč oziroma slušnega amplifikatorja mora biti navedena v spričevalu o zdravstveni zmožnosti voznika motornega vozila in v vozniškem dovoljenju.  Voznik motornega vozila, čigar zmožnost voziti motorno vozilo velja le za prilagojeno vozilo, mora imeti potrdilo, da je vozilo, ki ga vozi, ustrezno prilagojeno telesni hibi ali izgubi okončin; to mora biti navedeno v spričevalu o zdravstveni zmožnosti voznika motornega vozila in v vozniškem dovoljenju.   8. člen  Kandidat za voznika oziroma voznik motornega vozila mora zahtevi za vozniško dovoljenje priložiti spričevalo o zdravstveni zmožnosti, ki ugotavlja, da je telesno in duševno zmožen voziti motorno vozilo, če pa ne izpolnjuje zdravstvenih pogojev, ki so predpisani s tem pravilnikom, spričevalo tudi navaja, ali je trajno ali začasno zdravstveno nezmožen oziroma je omejeno zmožen voziti motorno vozilo določene kategorije.   9. člen  Z dnem, ko začne veljati ta pravilnik, neha veljati pravilnik o zdravstvenih pogojih, ki jih morajo izpolnjevati vozniki motornih vozil ( Uradni list SFRJ, št. 20/75).   10. člen  Ta pravilnik začne veljati osmi dan po objavi v Uradnem listu SFRJ."
    },
    {
        "role": "assistant_3",
        "message": "Slovenščina pozna za epilepsijo dve imeni: božjast in padavica.   Torej je odgovor v 3. členu točke a), alineja 10 pravilnika, ki ga navajaš."
    },
    {
        "role": "assistant_9",
        "message": "Res je, sorry, nism bral celega pravilnika..."
    }
]