[
    {
        "role": "user",
        "message": "Danes sem na drugem koncu Slovenije opazil, da mi je z avta izginila sprednja tablica s plastičnim okvirjem vred. Ob enem od dveh vijakov, s katerima je bil ta okvir privijačen na avto, je ostal le majhen košček plastike, kot da bi se je kdo lotil s pajserjem. Sedaj težko rečem, kdaj in kje točno bi se to lahko zgodilo, ker doma, pri trgovini ipd. avto ponavadi parkiram tako, da se lahko kaj opazi samo zadaj.   Kakorkoli že, sledila je \"presrana\" vožnja in iskanje policije. Ko sem končno našel eno 24/7 postajo (v nekaterih manjših krajih namreč obratujejo le med delovniki od 7h do 15h), me je policajka - \"vratarka\", ki me je \"obdelala\", sicer potolažila, da ni panike, da se lahko komot vozim (no, čez mejo naj raje ne grem), da naj ob morebitni policijski zasedi samo povem, da sem izginotje že naznanil, da mi ni treba skrbeti glede poravnavne morebitnih \"brezplačnih\" tankanj ali drugih posledic zlorab, da naj sicer naznanim to še na UE in, če se ne mudi, malo počakam še par tednov, če se slučajno najde, sicer pa si dam izdelati novo. Kljub temu, da sem bil popisan, pa nisem dobil nobenega zapisnika, čeprav sem ga omenil.  Malo bolj pomirjen sem se vrnil domov, malo pogooglal in nekje našel en link, da sem kljub vsemu tvegal 500€ težek prekršek (kot rečeno, ni neke logike, saj se iz prometnega vidi, da avto ni ukraden, da je obvezno zavarovan in da je prišel čez tehničnega; res je le to, da te stacionarni radarji težje ulovijo...). Tako da zdaj nisem prepričan, ali naj res počakam. Kot rečeno, izgubil bi jo lahko marsikje in kaj vem, koliko časa traja, če jo najditelj prinese na neko čisto drugo policijsko postajo ali UE. In če grem na UE, mi bodo najbrž dali takoj delati novo tablico. In če bo to treba, ali bom dobil tablico z enako številko (tablica je namreč s črnim robom, kakršne so delali takoj po pridružitvi EU), najbolj smotano pa je, da mi še nekaj dni velja lanska registracija, ki sem jo sicer že podaljšal, ob tem so mi zacolali pribl. petaka za menjavo starega temnozelenega prometnega dovoljenja za novo malo bolj pisano (kjer piše EU še v bolgarščini in romunščini) in mi res ni, da bi moral spet menjati vse dokumente, še preden začnejo sploh veljati..."
    },
    {
        "role": "assistant_0",
        "message": "Tablico so to odtrgali in ne računaj preveč na možnost, da jo dobiš nazaj."
    },
    {
        "role": "assistant_1",
        "message": "Teden/dva nazaj so jih v našem kraju odnesli celo vrsto (ulico) reg. tablic :) Ni ostalo drugo kot nova."
    },
    {
        "role": "assistant_2",
        "message": "Čak... saj naročiš novo tablico z isto registrsko. Samo zato še ne rabiš menjati dokumentov."
    },
    {
        "role": "assistant_3",
        "message": "Če naročiš drugo tablico, jo treba čakat mislm da 14 ali 3 tedne. Ko so jo men snel sem samo poklical na policijo in zjutraj peljal pokazat da RES manjka. Enako nisem dobil ničesar od policaja, sem šel takoj po nov komplet tablic in novo prometno, takrat je blo to mislm da 36 evrov."
    },
    {
        "role": "user",
        "message": "Po podrobnejšem ogledu večih poznavalcev je res jasno, da jo je lahko nekdo samo na silo izpulil in bo najbrž najbolje iti po novo.   Če je bila \"stara\" s črnim robom in nekoliko drugačnim fontom, najbrž ni šans, da dobim enako in bo verjetno treba novo številko plus menjavo dokumentov. Upam, da vsaj zavarovalnica (Triglav) ne bo kaj dosti zaračunala spremembe podatkov...  Sprašujem zato, ker je pot do UE kar dolga in bi rad kar takoj vedel, ali naj snamem še drugo tablico in jim jo vrnem...."
    },
    {
        "role": "assistant_3",
        "message": "Ko boš menjal boš tko mogu staro pustit na UE."
    },
    {
        "role": "assistant_4",
        "message": "Zavarovalnica ti ne bo nič računala za spremembo podatkov. Možno da bi lahko celo kasko uveljavljal, če ga imaš."
    },
    {
        "role": "assistant_5",
        "message": "Greš na UE in dobiš ISTO kombinacijo na tablici, tako da ti ostanejo isti dokumenti. če imaš srečo dobiš tablice že drug dan."
    },
    {
        "role": "assistant_6",
        "message": "Zato pa mam jaz pattex za zunanjo uporabo + 2x privijačeno tablico. Od 1.7 naprej pa bo to še celo \"legalno\" in nesporno za taplave.  Tako da če prodam avto me čaka kr mučnih 15-20min da spraviš tablico iz odbijača."
    },
    {
        "role": "assistant_0",
        "message": "Od 1.7 naprej pa bo to še celo \"legalno\" in nesporno za taplave.No, če je to res, so se končno spametovali."
    },
    {
        "role": "assistant_7",
        "message": "@assistant_5 je 29. maj 2011 ob 20:22 izjavil:Greš na UE in dobiš ISTO kombinacijo na tablici, tako da ti ostanejo isti dokumenti. če imaš srečo dobiš tablice že drug dan. Kako bo lahko dobil isto tablico drugi dan? To bi moral res biti krompir vseh krpmpirjev. Itak, da bo čakal dva tedna. Najbolj simpl ti je komplet zamenjat in dobiš za dobrih 30 EUR takoj vse (tablico+prometno).  2x privijačeno tablicoNe vem, če še velja, a vijačenje tablic je kaznivo."
    },
    {
        "role": "assistant_8",
        "message": "Če se ti RES ne mudi, po prijavi na policiji počakaj kak teden ali dva.  Junaki ponavadi po kraji tablic (ko gredo na bližnjo pumpo tankat avto z ukradenimi tablicami) te odvržejo v kako grmovje. Včasih se najdejo, drugič ne :)."
    },
    {
        "role": "assistant_7",
        "message": "Meni so lani spizdli v LJ. Sem šel čez pol ure na policijo in so rekli, da je verjetnost najdbe izredno majhna in naj grem na UE po nove. Pri Triglavu (ko sem obnovil zavarovanje za novo registrsko) mi je dejala, da so lani (2009) imeli 3000 primerov kraj tablic. Posel je očitno donosen."
    },
    {
        "role": "assistant_5",
        "message": "@assistant_7 je 29. maj 2011 ob 22:26 izjavil:@assistant_5 je 29. maj 2011 ob 20:22 izjavil:Greš na UE in dobiš ISTO kombinacijo na tablici, tako da ti ostanejo isti dokumenti. če imaš srečo dobiš tablice že drug dan. Kako bo lahko dobil isto tablico drugi dan? To bi moral res biti krompir vseh krpmpirjev. Itak, da bo čakal dva tedna. Najbolj simpl ti je komplet zamenjat in dobiš za dobrih 30 EUR takoj vse (tablico+prometno).  2x privijačeno tablicoNe vem, če še velja, a vijačenje tablic je kaznivo.   Dopoldanski čas naročila v ljubljani. Delajo jih na Igu in zgleda niso imeli nobene serije v delu, tako da je blo res neverjetno hitro."
    },
    {
        "role": "assistant_6",
        "message": "Ne vem, če še velja, a vijačenje tablic je kaznivo.   Še par dni ja.   http://www.uradni-list.si/1/content?id=...  36. člen  (vsebina registrske tablice)  (1) Registrska tablica vsebuje razpoznavni znak Republike Slovenije (evropski znak), registracijsko območje oziroma oznako starodobnega vozila ter prostor, predviden za grb in registrsko oznako, ki jo sestavljajo kombinacija črk in številk ali kombinacija črk. Registrska tablica, izdana za označitev vozila, ki ga uporablja Predsednik Republike Slovenije, vsebuje zastavo Republike Slovenije namesto razpoznavnega znaka Republike Slovenije.  (2) Registracijska območja so zaokrožena območja več upravnih enot.  (3) Na registrski tablici sta oznaka registracijskega območja, v katerem je bilo vozilo registrirano, oziroma oznaka starodobnega vozila in grb občine, v kateri je sedež upravne enote, na območju katere so bile izdane registrske tablice. Na podlagi predhodnega naročila lastnika vozila se registrska tablica lahko izda z oznako registracijskega območja in grbom ustrezne občine po izbiri lastnika vozila.  (4) Registrskih tablic na vozilu ni dovoljeno spreminjati. Vozilo ne sme biti v prometu z drugačno registrsko tablico, kot je predpisano, ali s spremenjeno registrsko tablico.  (5) Registrske tablice morajo biti pritrjene tam, kjer je to predvidel proizvajalec vozila, in sicer tako, da so dobro vidne in čitljive, niso poškodovane, upognjene, zakrite, dodatno prevlečene ali prekrite. Registrske tablice so lahko prikovičene, privijačene ali kako drugače čvrsto pritrjene.  (6) Z globo 200 eurov se kaznuje za prekršek voznik vozila, ki ravna v nasprotju s četrtim ali petim odstavkom tega člena."
    },
    {
        "role": "assistant_9",
        "message": "Jaz sem \"zgubil\" sprednjo tablico prejšnje leto. Naredil sem prijavo na policijo in šel naročit novo tablico na UE. Strošek je bil približno 12 eur pa teta mi je dala dokazilo da čakam na tablico za primer če me ustavijo policaji. Po tednu dni so me poklicali da me tablica čaka in to je to. Aja po treh mesecih me pa pokličejo iz policije in povejo da so mojo tablico uporabili za krajo bencina."
    },
    {
        "role": "assistant_10",
        "message": "Men so tablice ukradl kako leto nazaj pred blokom na Bratovševi v LJ. Sem poklical policijo, sta pršla čez kake 15 minut, popisala in rekla, da nej grem čez kako urco iskat nove. Vse skupaj me je pršlo okol 35€ za novo prometno in pa dve novi tablici. Strošek sem obesu zavarovalnici (Zav. Maribor - poln kasko), in sm vse skupej dobil povrnjeno kak mesec nazaj (hitrost na višku)."
    },
    {
        "role": "assistant_11",
        "message": "Tako da če prodam avto me čaka kr mučnih 15-20min da spraviš tablico iz odbijača.  A ni sedaj tako, da reg. tablica ostane na avtu če ga prodaš. Mislim da je tablica vezana na avtomobil in ne več na osebo (lastnika)."
    },
    {
        "role": "assistant_10",
        "message": "Je tako, razen če imaš custom tablico... s svojim napisom, potem gre z osebo."
    },
    {
        "role": "assistant_12",
        "message": "Hvala uporabnik @assistant_6 !!  Bom kojci predlagal kolegom, da si tablice privijacijo na avto."
    },
    {
        "role": "assistant_13",
        "message": "sam pazi, da pri vijačenju kake črke ne preluknjaš/zakriješ."
    },
    {
        "role": "assistant_12",
        "message": "Tessa obojestranski trak za zunanjo uporabo FTW! (ze nekaj let zaradi custom tablice)"
    },
    {
        "role": "assistant_6",
        "message": "@assistant_11 je 30. maj 2011 ob 00:20 izjavil: Tako da če prodam avto me čaka kr mučnih 15-20min da spraviš tablico iz odbijača.  A ni sedaj tako, da reg. tablica ostane na avtu če ga prodaš. Mislim da je tablica vezana na avtomobil in ne več na osebo (lastnika).   Odjavim vozilo, da nerabim čakat drugega lastnika da mi da kopijo police, da dobim popust pri zavarovalnici, ker če se bo dosti vozo prej mi ga itak nebo hoto dat ;)"
    },
    {
        "role": "assistant_14",
        "message": "@assistant_12 je 30. maj 2011 ob 08:08 izjavil:Tessa obojestranski trak za zunanjo uporabo FTW! (ze nekaj let zaradi custom tablice)   Se strinjam, hudič tako drži, da če bo kdo hotu tablico potegnit, bo mogu še sprednjo masko sabo vzet :D"
    },
    {
        "role": "user",
        "message": "Zamenjal tablice. Evo informativni cenik, da se bo vedelo, koliko stane, da je en papak zastonj tankal: * 2 tablici: 17,46 € * zamenjava tablic (se pravi, en SQL ukaz UPDATE): 15,51 € * menjava prometnega dovoljenja z ovitkom: 1,28 € Če imate, je treba zamenjati še zeleno karto (4 do 5 €, odvisno od zavarovalnice), bog ne daj s staro čez mejo ali se celo zaleteti.  Če bi se ukradena tablica uporabila npr. kje v Nemčiji za švercanje ukradenih avtomobilov ali celo pri terorističnem dejanju, upam, da ne bom končal na kakšnih Interpolovih tiralicah. Vem namreč za kar nekaj primerov, ki so imeli hude probleme zaradi ukradenih potnih listov, čeprav so jih takoj preklicali.  Kakšen je pa postopek, če tablico pogrešiš v tujini. Najbrž greš najprej na lokalno policijo (in se tam sporazumevaš v ročni italijanščini/madžarščini ), kaj pa ob vrnitvi? Najprej še na našo policijo ali kar direkt na UE?"
    },
    {
        "role": "assistant_6",
        "message": "@user vse te tvoje probleme je Patex rešil že 10 led nazaj =)"
    },
    {
        "role": "assistant_15",
        "message": "Se strinjam @userem, to so \"minimalni stroški\" če hočete da vaše ukradene tablice ne prinesejo še več škode in zapletov."
    },
    {
        "role": "assistant_12",
        "message": "@user: Greš direkt do kakšnega pooblaščenca in urediš tako priglasitev odtujene tablice kot nabavo nove? Sprobano in rešeno v pol ure."
    }
]