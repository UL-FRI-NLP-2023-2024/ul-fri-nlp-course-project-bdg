[
    {
        "role": "user",
        "message": "Lep pozdrav Mene pa zanima,kolikšne so lahko največje kvadrature,višina vikenda. Nekateri rečejo,da je to odvisno koliko imaš trt. Ali je to res?"
    },
    {
        "role": "assistant_0",
        "message": "Kaj pa ma vikend veze s trtami??"
    },
    {
        "role": "assistant_1",
        "message": "Gradnja vikenda se, kar se tiče papirologije v ničemer ne razlikuje od gradnje stanovanjske hiše. Torej potrebuješ zazidljivo gradbeno parcelo ter gradbeno dovoljenje (ter seveda projekt za pridobitev gradbenega dovoljenja). Glede na to, da nekaj pišeš o trtah je pa od odvisno od prostorskega akta - različno glede na lokacijo."
    },
    {
        "role": "assistant_2",
        "message": "\"vikend\" je samo poimenovanje neke nepremičnine, kamor se ljudje zatekajo ob koncu tedna. ni to neka hiška iz pravljic z vinsko trto. no v bistvu je lahko karkoli."
    },
    {
        "role": "assistant_3",
        "message": "mogoce je mislil zidanico?"
    },
    {
        "role": "assistant_4",
        "message": "Pozanimaj se na občini, na območju katere nameravaš graditi.  Do 30 m2 in na točkovnih temeljih, lesena zadeva se da graditi brez pretirane birokracije. Sicer pa, kot sem napisal, občina ti je pravi naslov za te zadeve!"
    },
    {
        "role": "assistant_5",
        "message": "Odvisno od uredbe (ne vem če še velja) vendar jaz sem si lani uredil dovoljenje za zidanico 40m2 tlorisa, pritličje + nadstropje za 20€. Ne vem pa če se je od takrat že kaj spremenilo.  Izgradnja pa stane... Jaz ciljam nekje 8k, da ga bom dal pod streho (večina mojega (udarniškega) dela, ostalo bomo pa videli... Zelo odvisno kako se lotiš vsega skupaj."
    },
    {
        "role": "assistant_1",
        "message": "@assistant_4 je 30. maj 2014 ob 08:21 izjavil:Pozanimaj se na občini, na območju katere nameravaš graditi.  Do 30 m2 in na točkovnih temeljih, lesena zadeva se da graditi brez pretirane birokracije. Sicer pa, kot sem napisal, občina ti je pravi naslov za te zadeve!   Pogost \"problem\" je, da se objekt misli postaviti na kmetijskem zemljišču, kjer je možna postavitev samo enostavnega objekta.   Možnost in pogoje gradnje na kmetijskih zemljiščih opredeljuje prostorski akt občine, na območju katere stoji nepremičnina. Prostorski akt, ki velja za območje, na katerem želite postaviti objekt, naj bi opredeljeval kdo, pod kakšnimi pogoji ter katere vrste objektov lahko gradi na kmetijskih zemljiščih, če je gradnja na takšnih zemljiščih sploh dopustna. Večinoma je na kmetijskih zemljiščih sicer možno postavljati objekte za kmetijsko dejavnost. Po Uredbi o vrstah objektov glede na zahtevnost spadajo med drugimi med enostavne objekte v skupino pomožnih kmetijsko- gozdarskih objektov: - čebelnjak, to je montažen ali lesen, enoetažen in pritličen objekt, namenjen gojenju čebel, če je njegova bruto površina največ 20 m2 in višina najvišje točke največ 3 m, merjeno od najnižje točke objekta, katerega streha je hkrati strop nad prostorom;  - rastlinjak, namenjen gojenju rastlin neposredno na kmetijskem zemljišču v izvedbi tunela, to je nadkritega prostora, ki ima točkovno temeljenje ali sidra ter na loke napeto folijo; - kašča, to je enoetažen ptitličen objekt, namenjen shranjevanju žita, koruze in drugih poljščin, z bruto površino največ 20 m2, višino najvišje točke 3,5 m, merjeno od najnižje točke objekta, katerega streha je hkrati strop nad prostorom;  - senik, to je enoetažen, lesen, pritličen objekt za shranjevanje sena z bruto površino največ 30 m2, višino najvišje točke največ 6 m, merjeno od najnižje točke objekta, katerega streha je hkrati strop nad prostorom;  Za gradnjo oziroma postavitev enostavnega objekta ni treba pridobiti gradbenega dovoljenja   Po navedeni uredbi spadajo med drugimi med nezahtevne objekte v skupino pomožnih kmetijsko- gozdarskih objektov: - kmečka lopa, to je enoetažen, pritličen objekt, namenjen shranjevanju kmetijske mehanizacije, z bruto površino največ 30 m2 in višino najvišje točke največ 5 m, merjeno od najnižje točke objekta, katerega streha je hkrati strop nad prostorom;  - rastlinjak, to je nadkrit, zaprt enoetažen in pritličen objekt za gojenje rastlin, ki ima lahko montažno in prosojno plastično ali stekleno kritino na montažni konstrukciji, postavljeni na montažne točkovne temelje, ter prosojne stranske stene, kar se po prenehanju gojenja kmetijskih rastlin lahko odstrani, tako da na zemljišču ni sledov takega objekta in je višina najvišje točke največ 3 m, merjeno od najnižje točke objekta, katerega streha je hkrati strop nad prostorom;  - skedenj, to je enoetažen, pritličen objekt za opravljanje kmečkih opravil in shranjevanje sena ali slame z bruto površino največ 150 m2 in višino najvišje točke največ 6 m, merjeno od najnižje točke objekta, katerega streha je hkrati strop nad prostorom; - senik, to je enoetažen, lesen, pritličen objekt za shranjevanje sena z bruto površino največ 150 m2 in višino najvišje točke največ 6 m, merjeno od najnižje točke objekta, katerega streha je hkrati strop nad prostorom; Za gradnjo nezahtevnega objekta izda pristojni upravni organ gradbeno dovoljenje za gradnjo nezahtevnega objekta na podlagi določenih podatkov in prikazov, ki jih mora investitor predložiti k zahtevi za izdajo gradbenega dovoljenja. Če objekta glede na opis ni mogoče uvrstiti med enostavne ali nezahtevne objekte, pa takšen objekt spada med manj zahtevne ali zahtevne objekte, za katerega je treba pridobiti gradbeno dovoljenje na podlagi projekta za pridobitev gradbenega dovoljenja (PGD).  Še enkrat pa vas želimo opozoriti, da je treba pri gradnji enostavnih in nezahtevnih objektov upoštevati skupne zahteve glede gradnje takšnih objektov, ki smo jih navedli že v prejšnjem odgovoru, hkrati pa priporočamo, da najprej na pristojni občini preverite skladnost predvidenega posega s prostorskim aktom.  vir"
    }
]