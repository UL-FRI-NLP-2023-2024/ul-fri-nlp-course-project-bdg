[
    {
        "role": "user",
        "message": "Zelo mi je všeč lokacija hiše, ki se prodaja. Je na sredini posestva, kar pomeni, da sosedov ni blizu, najbližji je oddaljen več kot sto metrov.  Po drugi strani pa se za isti denar prodaja hiša, ki ima še enkrat več zemlje, vendar posestvo seka cesta, ki pelje do sosednje hiše. Ta hiša ima cca. 30 metrov do soseda.  Tukaj se gre za trade-off več zemlje ali več zasebnosti. Nekako se nagibam k prvi hiši, ker zaradi lokacije na sredini posesti bližnjih sosedov ne gre pričakovati. Pa tudi občutek je drugačen, če je posest okoli in okoli, kot pa če je presekana s cesto in podolgovate oblike s sosedom, ki je 30 metrov stran.  Koliko je vam pomembna oddaljenost od soseda in oblika posesti, pa sama umestitev hiše na posesti?"
    },
    {
        "role": "assistant_0",
        "message": "A bi že nehal s tem počasi? Že pol leta ene in iste teme. Odloči se sam kaj želiš in kaj je TEBI pomembno."
    },
    {
        "role": "user",
        "message": "@assistant_0 je 10. sep 2019 ob 08:36 izjavil:A bi že nehal s tem počasi? Že pol leta ene in iste teme. Odloči se sam kaj želiš in kaj je TEBI pomembno.   To je problem, ker je preveč izbire."
    },
    {
        "role": "assistant_1",
        "message": "Saj izbiraš ti, ne izbira forum zate. Ni treba za vsako potencialno lokacijo odpirat svoje teme - misli s svojo glavo."
    },
    {
        "role": "assistant_2",
        "message": "Bomo dali na glasovanje, da se boš potem lahko odločil!   Sicer pa najprej pojdi gledat parcele/hiše tudi ob slabem vremenu, da ne boš potem presenečen."
    },
    {
        "role": "assistant_3",
        "message": "Vprašaj mamico kaj je nabolje zate.. ne razmišljaj sam"
    },
    {
        "role": "assistant_4",
        "message": "Preveri lastništvo na zemljiški knjigi, preveri če so kakšne služnosti na parceli, če ni bremen.. Preveri odnose s sosedi, kako se kregajo, kdo je nor, kdo ti bo celo življenje nagajal. So sosedi mladi in normalni, ali je tam kak norec, ki ti bo stalno težil?  Parcele, ki jo seka cesta, ki jo uporablja sosed, bi se jaz izogibal. Danes sta v dobrih odnosih, jutri bo pa po cesti vozil s tovornjakom in iz 2 metra široke ceste nastane 3 metrska, pa še kaj drugega gre lahko narobe... Veliko zemlje je lahko prednost, če je ravna in uporabna, ter jo boš obdeloval, drugače bo pa samo breme. Kakšen je dovoz na parcelo? Javna cesta, ali čez sosedovo parcelo? Je cesta asfaltirana, ali nikoli ne bo? Imaš kanalizacijo, vodovod, optiko, ali si v vukojebini, kjer nikoli ne bo civilizacije? Bližina trgovine, vrtca, šole, doma starostnikov?"
    },
    {
        "role": "assistant_5",
        "message": "Pac posadis eno visoko zivo mejo na zemlji, kjer je sosed 30m stran in je problem resen ;)"
    },
    {
        "role": "assistant_6",
        "message": "Bolje dober sosed 30 metrov stran, kot slab sosed 100 metrov stran. Kar se velikosti parcele tiče, je že spet odvisno, kaj bi rad z zemljo počel. Velika parcela je lahko samo nepotrebno breme, če s tisto zemljo nič pametnega ne počneš, moraš jo pa kositi, ali kako drugače vzdrževati."
    },
    {
        "role": "assistant_7",
        "message": "@assistant_4 je 10. sep 2019 ob 09:11 izjavil: Bližina trgovine, vrtca, šole, doma starostnikov?  Daj zaupaj mi, zakaj bi moral biti dom starostnikov blizu mojega doma? Mogoče zato, da bom na stara leta iz doma starostnikov, ko bom sedel na invalidskem vozičku gledal kako z mojim domom upravljajo otroci in jim bom lahko nenehno težil, kdaj kositi travo, kdaj obrezati sadno drevje, kdaj zalivati vrt...?"
    },
    {
        "role": "user",
        "message": "@assistant_5 je 10. sep 2019 ob 09:12 izjavil:Pac posadis eno visoko zivo mejo na zemlji, kjer je sosed 30m stran in je problem resen ;)   Mislim, da ni dovolj placa za živo mejo, ker gre meja parcele čisto ob hiši."
    },
    {
        "role": "assistant_5",
        "message": "Kaj bos pa s to extra zemljo, ki jo druga opcija ponuja napram 1. ponudbi?"
    },
    {
        "role": "assistant_4",
        "message": "No dobro, @assistant_7, na pokopališče sem pozabil :) Včasih je za koga bližina teh objektov lahko pomembna... Če je meja ob hiši, si prepričan, da hiša ni na sosedovi zemlji? Ima vso potrebno dokumentacijo? Gradbeno dovoljenje, vpis v kataster? je vse urejeno, ali po domače črna gradnja?  Kako boš hišo obnavljal če je čisto na meji?"
    },
    {
        "role": "assistant_7",
        "message": "Po novem gradbeno dovoljenje ni dovolj in hiša potrebuje uporabno dovoljenje."
    },
    {
        "role": "user",
        "message": "@assistant_4 je 10. sep 2019 ob 09:29 izjavil:No dobro, @assistant_7, na pokopališče sem pozabil :) Včasih je za koga bližina teh objektov lahko pomembna... Če je meja ob hiši, si prepričan, da hiša ni na sosedovi zemlji? Ima vso potrebno dokumentacijo? Gradbeno dovoljenje, vpis v kataster? je vse urejeno, ali po domače črna gradnja?  Kako boš hišo obnavljal če je čisto na meji?   Hiša je starejša, pred letom 1961 zgrajena in kot taka nima in ne rabi gradbenega. Meja iz katastra poteka čisto ob hiši."
    },
    {
        "role": "assistant_8",
        "message": "@user je 10. sep 2019 ob 09:46 izjavil: Hiša je starejša, pred letom 1961 zgrajena in kot taka nima in ne rabi gradbenega. Meja iz katastra poteka čisto ob hiši.  To je sicer res, ampak to samo pomeni, da bo papirje dobila avtromatsko, ko boš oddal vlogo.  Samo po sebi se ne zgodi nič... Se tudi ne more in ne sme..."
    },
    {
        "role": "assistant_9",
        "message": "Kupiš oboje, spiš malo tukaj, malo tam ... potem pa prodaš manj ustrezno parcelo."
    },
    {
        "role": "assistant_10",
        "message": "Naslednja tema bo o tem, da ima ogledani dve nepremičnini, ampak je ob eni trava malo bolj zelena in je zdaj pred hudo dilemo.  Daj, odrasti že enkrat."
    },
    {
        "role": "user",
        "message": "@assistant_10 je 10. sep 2019 ob 15:51 izjavil:Naslednja tema bo o tem, da ima ogledani dve nepremičnini, ampak je ob eni trava malo bolj zelena in je zdaj pred hudo dilemo.  Daj, odrasti že enkrat.   Ma glej, tak nakup je praviloma enkrat v življenju. Raje se prej pozanimati kot pa da potem ugotavljati za nazaj."
    },
    {
        "role": "assistant_10",
        "message": "Če se nagibaš k eni nepremičnini, zakaj te potem zanima mnenje ostalih? Vsak ve zase, kaj mu ustreza. Se boš kasneje odločil za drugo opcijo, če bo pet ljudi reklo, da jim bližina soseda ne predstavlja ovire? Kdaj boš začel razmišljati s svojo glavo?"
    },
    {
        "role": "assistant_7",
        "message": "@user je 10. sep 2019 ob 09:46 izjavil:  Hiša je starejša, pred letom 1961 zgrajena in kot taka nima in ne rabi gradbenega. Meja iz katastra poteka čisto ob hiši.  Se pa močno motiš. Po najnovejšem zakonu vsak objekt potrebuje uporabno dovoljenje. Pridobi pa objekt uporabno dovoljenje, če je bil zgrajen pred letom 1967 in od takrat ni bil bistveno spremenjen (npr. dograjen kakšen prizidek...). Moraš pa to sam dokazati (gradbeni načrti, letalski posnetki, fotografije objekta...).  Sem imel sam tak primer- hiša zgrajen pred 1967 celo z gradbenim dovoljenjem. Potreboval pol leta, da sem pridobil uporabno. Brez uporabnega dovoljenja pa ne dobiš več subvencij za morebitno obnovo."
    },
    {
        "role": "assistant_4",
        "message": "Glede meje sem ti že napisal, kakšno sranje boš imel s sosedom. Hiša naj bo čim dlje od meje, parcela prosta kakšnih bremen, služnosti. Sosedi naj ne hodijo po parceli, naj ne bo poti. Ko se sosedi prepirajo zaradi meje, je to posledica in ne vzrok. Vzrok je bil nekaj drugega problem z mejo pa pride potem, da se lahko trajno kregajo. Norega soseda se ne boš kar tako znebil. Ljudje se 50 let prepirajo zaradi meje :) , gre za par centimetrov ob metrski natančnosti katastra, odvetniki pa služijo. Ja, veliko takšnih bolnikov sem že srečal...   Veliko sreče pri nakupu zemlje in hiše, ter veliko pameti :)"
    },
    {
        "role": "assistant_8",
        "message": "@assistant_7 je 11. sep 2019 ob 07:25 izjavil:Brez uporabnega dovoljenja pa ne dobiš več subvencij za morebitno obnovo.  Predvsem brez uporabnega dovoljenja hiše ne dobiš hipotekarnega kredita (kjer je hipoteka na kupljeno hišo, da ne bo pomot..."
    },
    {
        "role": "assistant_11",
        "message": "preveri še druge zadeve če si odločen za nakup.  lahko da bodo zaradi kakšnih specifik obe varianti odpadli (recimo da moraš 200k vložit da boš sploh lahko prespal v eni izmed teh)... oglas vsebuje samo kakih 20% informacij katere moraš vedet pred nakupom, imho..."
    },
    {
        "role": "assistant_12",
        "message": "Poleg lokacije je potrebno tudi preveriti samo stanje objekta. Posebej pri (zelo) starih kočah so lahko obratovalni stroški precej visoki, posebej, če je kočura (pre)velika. Tudi obnova večjih kočur je dražja. Kar se sosedov tiče, se strinjam, da je dober sosed blizu mnogo več vreden, kot slab sosed daleč stran. Prevelika parcela lahko tudi zahteva precej dela z vzdrževanjem(košnja, sečnja, obrezovanje drevja,...). Če pa okolico bajte pustiš zanemarjeno, imaš pa lahko okoli sebe kmalu divjino, ki vključuje divjo floro IN favno z vsemi plusi in minusi. :) Jasno je zelo pomembno tudi pravno stanje nepremičnine, tj. urejenost parcelnih mej, gradbeno/uporabno dovoljenje za objekt(e), urejeno lastništvo v zemljiški knjigi itd.. Poleg tega je fino preveriti tudi tla oz. teren v okolici kočur(e), kje teče podtalnica, če je v bližini kakšen potoček, ki se ob deževju spremeni v hudournik, kakšna je erozija tal itd.. Seveda so zelo pomembni tudi komunalni priključki, kaj je ali bo v (bližnji) prihodnosti na voljo in kako je pozimi plužena cesta do parcele oz. koče."
    }
]