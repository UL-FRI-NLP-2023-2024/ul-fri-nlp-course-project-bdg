[
    {
        "role": "user",
        "message": "Konec avgusta mi poteče registracija vozila. Prvič bom mogel opraviti tudi tehnični pregled.  Stvar pa je taka, da je avto registriran na mojega fotra... ta pa je trenutno na službenem terenu v tujini. A lahko vseeno opravim te zadeve brez njega, al moram imet kakšno pooblastilo z njegove strani?"
    },
    {
        "role": "assistant_0",
        "message": "Seveda ne moreš."
    },
    {
        "role": "user",
        "message": "Se mi je kar zdelo.   A bo dovolj pooblastilo od fotra, ki bi mi ga poslal iz tujine?   In če je tako, a mora bit overjeno pri notarju?"
    },
    {
        "role": "assistant_1",
        "message": "Pooblastilo ni potrebno da je overjeno, rabiš pa še njegov dokument zraven pooblastila."
    },
    {
        "role": "assistant_2",
        "message": "Jaz sem pri registraciji potreboval njegovo pooblastilo ter orginalni osebni dokument."
    },
    {
        "role": "assistant_3",
        "message": "Sem skoraj siguren da sem rabil pri registraciji pokazat samo prometno, osebne in vozniške pa ne. Če je tko, potem lahko registriraš, če imaš prometno."
    },
    {
        "role": "assistant_1",
        "message": "Nope...100% je da se rabi pooblastilo in osebni dokument lastnika avtomobila v kolikor nisi lastnik ti osebno.  je pa res, da vprašanje kje delaš tehnični. Meni povprečno v nekje 50% pogledajo osebni dokument (dvem avtom letno se dela tehnični s pooblastilom)."
    },
    {
        "role": "assistant_4",
        "message": "Leto dni nazaj sem imel malce drugačno situacijo (odjava, prepis in prodaja) in je bilo dovolj overjeno pooblastilo."
    },
    {
        "role": "assistant_5",
        "message": "Ko sem sam to počel včasih -lansko leto zadnjič, sem imel s seboj samo osebno, pooblastilo sem pa izpolnil na tehničnem in nisem bil edini, ker teh obrazcov so tam imeli na tone."
    },
    {
        "role": "assistant_6",
        "message": "Potreboval boš njegovo vozniško ali pa kopijo vozniške (ne vem če bodo tole sprejeli...), ker ob registraciji oz. podaljšanju registracije preverijo če ima lastnik oz. uporabnik vozila veljavno vozniško dovoljenje."
    },
    {
        "role": "assistant_7",
        "message": "Za sam postopek bi morala kopija zadoščati, saj potrebuje le številko dokumenta, potem pa skoči v bazo."
    },
    {
        "role": "assistant_8",
        "message": "Če imaš osebno izkaznico od očeta s sabo, ti bo podaljšal registracijo vozila bp. Če bi to hotel narediti za nekega soseda ali celo za nekoga iz druge občine, je pa popolnoma druga muzika, rabil boš vse njegove dokumente in pooblastila, pa še potem ti bo rekel, da se mora osebno zglasiti poleg tebe."
    },
    {
        "role": "assistant_9",
        "message": "Pooblastilo (lahko neoverjeno, prostoročno napisano) + njegov dokument rabiš. Morda drži tudi varianta od @assistant_4ja, ker gre takrat spet za uraden dokument, na katerem so podatki o osebnem dokumentu. Ampak overitev stane, pa četudi zgolj 1.josef evra na UE.  Vozniško preverijo avtomatsko prek sistema.  Pooblastilo kot obrazec so nekoč imeli celo na spletni strani AMZSja, danes ga ne najdem."
    },
    {
        "role": "assistant_10",
        "message": "NE rabiš dokumenta lastnika, rabiš samo pooblastilo, prometno in svojo osebno.  http://www.avtotrade.si/files/uploads/P..."
    },
    {
        "role": "assistant_9",
        "message": "Če avtotrade tega izrecno ni navedel, potem ga pa res sigurno ne rabiš  Ok, saj tu pa tam komu uspe celo brez pooblastila. Ni pa to zagotovilo, da ne bo treba še enkrat na pot, ko se bo stric na amzs izjasnil o potrebnosti dokumenta...  Ima pa avtotrade obrazec za pooblastilo: http://www.avtotrade.si/files/uploads/P..."
    },
    {
        "role": "assistant_11",
        "message": "Samo če ni treba da je to pooblastilo overjeno potem je vseeno tudi če ga ne bi bilo."
    },
    {
        "role": "assistant_12",
        "message": "Predlog OP-ju: če ima vse potrebno, naj opravi podaljšanje preko spleta. Opravi ga lahko sam, od kjerkoli. Prometno pride na njegov stalni naslov (verjetno torej k tebi domov). Tehnični in zavarovanje pa lahko kar ti \"lokalno\" urediš.  Kar se tiče pooblastil in osebnih dokumentov. Razumem in vem, da osebe na okenčkih \"tripajo\" na osebne dokumente, vedar to nekako ne gre. Dati svoj osebni dokument tretji osebi, da z njim skače okoli se mi zdi najmanj sporno, potencialno pa lahko privede še do kakšnega neumnega prekrška v državi, ki je tako obsedena s štetjem \"svojih\" prebivalcev, kot je Slovenija.  Pooblastilo bi moralo vedno zadoščati. Drugo vprašanje je, če je govora o overjenem pooblastilu, ali samo listku z nekim (nepreverjenim) podpisom domnevno osebe, ki te pooblašča.  Kar se tiče pravilnosti (vodoodpornosti) postopkiv, bi sam rekel tako: uradnega postopka (registracija je takšen postopek) ne bi smel izpeljati brez overjenega pooblastila in svojega lastnega dokumenta. Prvo zato, da je jasno, da si dejansko pooblaščen (in si nisi samo \"sposodil\" osebni dokument). Drugo pa zato, da se zavede kdo je bila oseba, ki stranko v postopku prestavljalo. Vse ostalo je potencialno recept za katastrofo."
    },
    {
        "role": "assistant_10",
        "message": "Mojbog, ste genijalci, poslušam vsakodnevno stokanje, da se v Slo. nič ne premakne zaradi zapletene birokracije, potem pa, ko je nek postopek dovolj enostaven, stokate da je preveč enostaven, ali kaj?   Plus, ne razumem zakaj nekateri čutite potrebo, da dajete nekomu, ki postavi konkretno vprašanje, napačne informacije, saj je očitno, da nimate izkušenj z zadevo in samo pametujete.  Še enkrat, rabiš samo pooblastilo, prometno in svojo osebno. 11 let, nazadnje lani, sem tako registriral avto, katerega uradni lastnik z mano niti v sorodu ni (in to na različnih mestih, ne vsako leto na istem pa nikjer ni bilo nobenih težav). To da bi moral imeti lastnikov osebni dokument je bedarija, ti s svojim osebnim dokumentom dokazuješ, da si oseba, ki jo lastnik pooblašča, kaj bi pa lahko dokazoval s tujim osebnim dokumentom, mi pa ni jasno."
    },
    {
        "role": "user",
        "message": "Najlepša hvala za odgovore. Danes sem bil na LPP-Ljubljana, kjer sem zadevo z avtomobilom uredil.  Res sem potreboval samo pooblastilo, prometno in svojo osebno... nič drugega.  Sem mislil, da je stvar bolj zapletena, ampak dejansko ni."
    },
    {
        "role": "assistant_13",
        "message": "Sej ne morš met kr osebne od nekoga drugega, no, to je že sumljivo, pa še \"osebna\" ni več kaj preveč potem ta izkaznica."
    },
    {
        "role": "assistant_14",
        "message": "@assistant_11 je 19. avg 2013 ob 18:39 izjavil:Samo če ni treba da je to pooblastilo overjeno potem je vseeno tudi če ga ne bi bilo.   kar seveda sploh ni res. Overjena pooblastila se zahteva samo za zelo specifične postopke. V večini primerov zadostuje na roke napisano/podpisano pooblastilo. Šele če nasprotna stran posumi, da nekaj ni ok se zahteva potrditev ali overovitev pooblastila."
    },
    {
        "role": "assistant_11",
        "message": "@assistant_14 je 20. avg 2013 ob 12:02 izjavil:@assistant_11 je 19. avg 2013 ob 18:39 izjavil:Samo če ni treba da je to pooblastilo overjeno potem je vseeno tudi če ga ne bi bilo.   kar seveda sploh ni res. Overjena pooblastila se zahteva samo za zelo specifične postopke. V večini primerov zadostuje na roke napisano/podpisano pooblastilo. Šele če nasprotna stran posumi, da nekaj ni ok se zahteva potrditev ali overovitev pooblastila.  Neoverjena pooblastila so s pravnega vidika enakovredna opravičilu, ki ti ga mamica napiše za v šolo. Ker tako pooblastilo lahko podpiše kdorkoli, tudi sosedov franci."
    },
    {
        "role": "assistant_14",
        "message": "To je tvoje (popolnoma zgrešeno) mnenje s katerim se ne strinja vsaj Zakon o pravdnem postopku, Zakon o kazenskem postopku in predvsem Zakon o upravnem postopku, ki začuda ureja tudi zadeve vezane na registracijo avtomobila. Tako da ne nakladaj o pravni veljavi pooblastil, če ne veš o čemu govoriš."
    }
]