[
    {
        "role": "user",
        "message": "Pozdrav,  zanima me kako izvedeti javen ip naslov svojega PC-ja? Če grem v cmd in napišem \"ipconfig\". Dobim 192.168.1.6. Kar je lokalni, vpisala sem tudi v google \"what is my ip address\" in dobila nek ip, vendar ne vem ali je to ip naslov mojega PC-ja ali modema/usmerjevalnika, katerega sem dobila od Telekoma. Sicer imam top trio paket (nekoliko starejši).  hvala, lp lara."
    },
    {
        "role": "assistant_0",
        "message": "Za predstavnice nežnejšega spola tule https://www.ipchicken.com/  Če ne pa še na https://www.whatismyip.com/ in podobnih straneh"
    },
    {
        "role": "assistant_1",
        "message": "@user je 21. nov 2020 ob 18:22 izjavil:Pozdrav,  zanima me kako izvedeti javen ip naslov svojega PC-ja? Če grem v cmd in napišem \"ipconfig\". Dobim 192.168.1.6. Kar je lokalni, vpisala sem tudi v google \"what is my ip address\" in dobila nek ip, vendar ne vem ali je to ip naslov mojega PC-ja ali modema/usmerjevalnika, katerega sem dobila od Telekoma. Sicer imam top trio paket (nekoliko starejši).  hvala, lp lara. Na kratko: kar si dobila je tvoj javni IP, ja.  Modem/usmerjevalnik si predstavljaj kot vrata in vratarja na bloku. Samo blok ima hišno številko, posamezna stanovanja pa ne. Kljub temu pa so posamezna stanovanja dosegljiva na tej hišni številki. Se pravi hišna številka je javni IP, številka stanovanja pa je lokalni IP.  Malo bolj podrobno: tvoj modem/usmerjevalnik dobi javen IP. Tega si videla, ko si obiskala eno teh \"what is my ip address strani\". Striktno gledano tvoj PC in druge naprave na lokalnem omrežju sploh nimajo javnega IP-ja, samo tvoj modem/usmerjevalnik ga ima in preko njega usmerja promet drugih lokalnih naprav not in ven iz lokalnega omrežja. Vse te naprave na lokalnem omrežju so lahko dosegljive preko tega javnega IP, če usmerjevalnik nastaviš tako, da so."
    },
    {
        "role": "user",
        "message": "Hvala Aleš za obrazložitev.  Zanima me še nekaj, torej lokalno omrežje, ki ga uporabljam se imenuje ethernet? Iz tega potem izhaja ime za ethernet kabel oziroma utp kabel?  Videla sem veliko izrazov \"ethernet\" na spletu, vendar ne vem točno zakaj se imenuje tako.  lp, lara."
    },
    {
        "role": "assistant_2",
        "message": "Živjo Lara.  Lokalno omrežje se imenuje lokalno omrežje. Ethernet je ime za tehnologijo, ki se uporablja za medsebojno povezovanje omrežnih naprav.   Izrazi, ki se uporabljajo za kable, izhajajo iz tega imena ja. Kot si že sama ugotovila, je to lahko ethernet kabel, utp kabel upd. Kabli, ki se uporabljajo za povezavanje omrežnih napram, imajo lahko še druga imena, saj se le-ti med seboj razlikujejo, imaš kable UTP, FTP, SFTP, potem pa še kategorijo znotraj teh kablov, kot CAT5, CAT5e, CAT6...  LP, @assistant_2!!"
    },
    {
        "role": "assistant_1",
        "message": "Pa še to: pri poimenovanju lokalnega omrežja se boš pogosto srečala z angleško kratico LAN, Local Area Network."
    },
    {
        "role": "user",
        "message": "Ne razumem čisto dobro. Torej ethernet je tehnologija, ki se uporablja za medsebojno povezovanje omrežnih naprav. Tudi internet sestavljajo omrežne naprave. Torej internet uporablja ethernet?  Ja, za LAN sem vedela.  hvala, lp lara."
    },
    {
        "role": "assistant_3",
        "message": "Internet \"uporablja\" vse živo. Je zgolj protokol (IP), ki povezuje različna fizična omrežja med seboj. Ethernet je zgolj eno od njih, ki ima praktično monopol v lokalnih omrežjih."
    },
    {
        "role": "assistant_4",
        "message": "In naslov ni samo en, je več tipov. Obstaja IPv4 in IPv6.  Protokol v prihodnosti bo IPv6, mnogi že danes imamo oba.   https://ip6.nl/"
    },
    {
        "role": "assistant_5",
        "message": "Ipv6 ima večji range ip naslovov kot ipv4 katerih zmanjkuje."
    }
]