[
    {
        "role": "user",
        "message": "Torej, nabavil sem si ta monitor, zdaj pa me zanima, če mi lahko kdo svetuje, kako si naštelat sliko, ker je zdaj preveč razpotegnjena pa morda tudi ni ravno ostra."
    },
    {
        "role": "assistant_0",
        "message": "Za začetek v tvojem priljubljenem operacijskem sistemu nastavi ločljivost zaslona na 1920x1080.  L.p., Kloko"
    },
    {
        "role": "user",
        "message": "Saj sem, ampak potem ni celo namizje na ekranu. Če hočem pogledat levi ali desni rob namizja, moram it z miško v tisto smer, tako da to ne bo šlo."
    },
    {
        "role": "assistant_0",
        "message": "Nekaj imaš narobe na računalniku, to se ne bi smelo dogajati. Za začetek bi priporočal, da posodobiš gonilnik za grafično kartico. Obstaja tudi možnost, sicer majhna a vseeno, da tvoj računalnik sploh ne prepozna pravilno monitorja in zato težave. A ker ne poveš, kakšen računalnik in kakšen OS sploh imaš, je to bolj ugibanje.  L.p., Kloko"
    },
    {
        "role": "user",
        "message": "Računalnik je res star že kakšnih 6 let AMD Athlon 1,2 GHz, 1,0 GB rama, grafična je ATI Radeon 9200 SE, operacijski sistem je Windows XP. Ni ne vem kaj, za surfanje, tipkanje in gledanje ne-HD filmov pa prek zadosti."
    },
    {
        "role": "assistant_1",
        "message": "Kaj pa, če posodobiš gonilnik? Kako imaš monitor priklopljen? VGA kabel? DVI? DVI-HDMI?"
    },
    {
        "role": "user",
        "message": "Kateri gonilnik - za grafično? Priklopljeno pa imam VGA."
    },
    {
        "role": "assistant_1",
        "message": "Ja, gonilnik od grafične. Mogoče pa je res problem v tem - VGA priklop. Poskusi DVI."
    },
    {
        "role": "user",
        "message": "Na računalniku nimam DVI priklopa. Bi bil DVI -> VGA kabel v redu?"
    },
    {
        "role": "assistant_0",
        "message": "Če imaš na računalniku samo VGA priklop, potem direktno poveži z VGA vhodom na monitorju. Razni pretvorniki ti v takšnem primeru samo pokvarijo sliko.  Si že posodobil gonilnike za grafično kartico, je kaj bolje?  L.p., Kloko"
    },
    {
        "role": "assistant_2",
        "message": "Imam izkušnje z E2350V in sem porabil kar precej časa, da sem pravilno nastavil resolucijo. 1920x1080 mi sicer ni ratalo, 1680x1050 pa je uspelo z programom PowerStrip in vnosom custom resolucije. Problem je bil pri meni v grafični, aplikacija za Radeona 9200 ni delovala, prav tako so mi drajverji novejši od 2006 dajali ob ponovnem zagonu blue screen. (kar je sodeč po tujih forumih, zelo pogosto)"
    },
    {
        "role": "assistant_1",
        "message": "Potemtakem problem ni z ekranom, ampak z grafično."
    },
    {
        "role": "user",
        "message": "Mora prit kolega in mi naložit novejše driverje, pa bomo videli; sicer pa mi grafična dopušča možnost do 1280 x 1024, kot naslednjo višjo pa kar 1920 x 1080. @assistant_2, kakšen link do programčka in kratka navodilca bi prosil."
    },
    {
        "role": "user",
        "message": "Sva naložila, pa je bilo še slabše. Barve se sploh več niso pravilno prikazovale ipd., tako da sva se vrnila na prejšnji driver. Probal sem še @assistant_2v PowerStrip, pa delam nekaj narobe, ker nastavim custom resolucijo, vendar je noče sprejet."
    },
    {
        "role": "assistant_3",
        "message": "Ta grafa verjetno ni sposobna potegniti take resolucije. 9200 je stara kake 10, če ne še več let."
    },
    {
        "role": "assistant_4",
        "message": "+1"
    },
    {
        "role": "assistant_5",
        "message": "no deset let ni stara,kvečjemu 8, mislim pa da vseeno ne bi smelo bit problem nastaviti resolucije... poizši najustreznejši gonilnik za to kartico in nastavi v gonilniku na lcd in ne na crt..."
    },
    {
        "role": "assistant_6",
        "message": "Pa ne moreš nov LED monitor priklopit na pretpotopno grafo,ki ne podpira DVI in potle se čudiš ni kontrasta.Ta monitor sem že videl in ma zelo lepo sliko."
    }
]