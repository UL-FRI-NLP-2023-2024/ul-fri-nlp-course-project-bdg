[
    {
        "role": "user",
        "message": "Zdravo!  Želim potegnit UTP kabel iz moje hiše (kjer je modem) v sosednjo, kjer bi priklopil TV komunikator. Zadevo sem želel stestirat, zato sem kabel napeljal po površju (kasneje bi ga dal pod zemljo). Imam CAT 5e kabel iz koluta, cca. 40m dolžine. Na obeh straneh kabla sem stisnil konektorja in razporedil parice po standardu 568A, se pravi parici sta 1,2 in 3,6. (barvni vrstni red: zeleno-bela, zelena, oranžno-bela, modra, modro-bela, oranžna, rjavo-bela, rjava). Kabel ne gre mimo kakšnih električnih vodnikov. Ko priklopim kabel na modem in komunikator, se lučka pri portu na modemu ne prižge, tudi tv komunikator ima ob portu za UTP kabel 2 lučki, ki se ne prižgeta. Test na kablu z multimetrom pa pokaže prevodnost in piska na vsakem pinu.  Prosim za kakšne ideje in rešitve v tej situaciji. Bi moral parice razporedit drugače? Bi moral imet STP? Hvala!"
    },
    {
        "role": "assistant_0",
        "message": "Na 40 m bi moralo delat brez težav. Mogoče nisi dobro stisnil konektorje. Drugače pa se v večini primeru uporablja 568B.  Za test: komunikator priklopiš na en delujoč kabl, da vidiš, če sploh dela port na komunikatorju.  Kakšn kabl in konektorje imaš, ker obstajata varjanti za mehke UTP in trde UTP kable?"
    },
    {
        "role": "assistant_1",
        "message": "Takole zveži oz. preveri povezavo.   T-568B"
    },
    {
        "role": "assistant_2",
        "message": "@assistant_1 je 16. feb 2018 ob 20:46 izjavil:Takole zveži oz. preveri povezavo.   T-568B  Narobe si vezal. Veži tako kot je napisal @assistant_1 in bo delalo."
    },
    {
        "role": "user",
        "message": "@ @assistant_0 Hm, sploh nisem preverjal prej, res imam konektorje za mehkožilne kable, kabel je pa trdožilni. Bom jutri skušal nekje nabavit druge konektorje. Ampak če je to glavni problem, potem tudi multimeter ne bi piskal? Port na komunikatorju pa dela, že preverjeno.  @assistant_1 in @assistant_2 Bom potem ob menjavi konektorjev še prerazporedil žice na 568b verzijo. Toda, a obstaja kakšna funkcionalna razlika med 568a in b? Kolikor jaz razumem, je v obeh primerih pomembno zgolj, da je ena parica na pinih 1,2 in še ena na pinih 3,6.  Bom jutri popravil zadevo in upam, da bo delalo. Hvala vsem!"
    },
    {
        "role": "assistant_3",
        "message": "Funkcionalno ni nobene razlike, T568B je samo bolj uporabljan."
    },
    {
        "role": "assistant_4",
        "message": "Uporabi CAT6 kabel. Sam sem imel isto težavo - odkar sem potegnil CAT6 kabel (brez priključitve ozemljitve), zadeva deluje."
    },
    {
        "role": "assistant_5",
        "message": "Kaj pa ce bi kar optiko potegnu mikrotiki in SFP moduli niso tako dragi"
    },
    {
        "role": "assistant_3",
        "message": "Ma 40 m UTPja bi moralo delati BP v vsakem primeru."
    },
    {
        "role": "assistant_6",
        "message": "v skrani sili bi tut powerline bil rešitev."
    },
    {
        "role": "assistant_7",
        "message": "UTP bi moral delat tudi do 100m - V praksi preiskušeno deluje tudi 120m. Verjetno si parice narobe vezal, ali pa slabo stisnil konektorje"
    },
    {
        "role": "assistant_8",
        "message": "Stestiraj povezavo. Jaz imam nekaj podobnega KLIK"
    },
    {
        "role": "assistant_9",
        "message": "@assistant_8 je 17. feb 2018 ob 22:48 izjavil:Stestiraj povezavo. Jaz imam nekaj podobnega KLIK  Tester je dejansko najbolj pameten pristop. Še bolje bi bilo uporabiti malenkost boljši tester, ki zna preveriti tudi sam kabel in ne le konektorje.  Če bi bil OP, bi tisti kabel lepo zvil v kolut, se z njim podal do kakšega podjetja, ki se ukvarja z postavljanjem omrežij in jih prosil, če mi lahko izmerijo kabel s testerjem. Verjetno niti nebi nič zaračunali za to...."
    },
    {
        "role": "assistant_10",
        "message": "Jaz sem imel potegnjeno točno 145m kabla po zraku na štangah in je delalo dokler ni strela skurila modema pa routerja. Res je pa da sem vzel cat6 kabel."
    },
    {
        "role": "assistant_11",
        "message": "Ma kaj bluzite stemi kabli isti drek za njegovo linjo ali ima CAT5e ali CAT6 vse je isti drek za tole njegovo hitrost.Napaka je lahko samo ali je na koncu konektorje narobe dal,se pravi barvna shema ali pa ni vse žice do konca potisnil noter.Pretrgat ga pa ne more,ker je trdo žilen."
    },
    {
        "role": "assistant_3",
        "message": "@assistant_9 je 18. feb 2018 ob 01:29 izjavil:Tester je dejansko najbolj pameten pristop. Še bolje bi bilo uporabiti malenkost boljši tester, ki zna preveriti tudi sam kabel in ne le konektorje.  Če bi bil OP, bi tisti kabel lepo zvil v kolut, se z njim podal do kakšega podjetja, ki se ukvarja z postavljanjem omrežij in jih prosil, če mi lahko izmerijo kabel s testerjem. Verjetno niti nebi nič zaračunali za to.... Zakaj kompliciraš - en kabel rabi.  Če bo nesel to do nekega podjetja, mu bodo rekli isto kot mi - naj ponovno stisne konektorje."
    },
    {
        "role": "user",
        "message": "Kot rečeno, barvna shema je taka, kot je napisano v prvem postu. Sem poskusil potem še s 568b, ampak se nič ne spremeni, kar sem tudi pričakoval. Žičke sem potisnil do konca in tudi stisnil sem konkretno. Če temu ne bi bilo tako, potem tudi multimeter ne bi piskal, testiral sem pa tako kot tudi tale tukaj. Zdaj bom samo še nabavil konektorje za trdožilni kabel. Sem bil včeraj slučajno v Mariboru in sem šel v Big Bang in v Merkur, ampak jih niso nikjer imeli, tako da bom zrihtal zadevo ta teden in javim rezultate. Morala bi pa ta zadeva delat s 5e kablom..."
    },
    {
        "role": "assistant_12",
        "message": "Iz kje si? najdi enega s testerjam da preizkusita ce je vse prav zvezano. Poskusi s kompom, ker so sprejemniki obcutljivi na nepravilno vezavo UTPja ;)"
    },
    {
        "role": "assistant_9",
        "message": "@assistant_3 je 18. feb 2018 ob 11:49 izjavil:@assistant_9 je 18. feb 2018 ob 01:29 izjavil:Tester je dejansko najbolj pameten pristop. Še bolje bi bilo uporabiti malenkost boljši tester, ki zna preveriti tudi sam kabel in ne le konektorje.  Če bi bil OP, bi tisti kabel lepo zvil v kolut, se z njim podal do kakšega podjetja, ki se ukvarja z postavljanjem omrežij in jih prosil, če mi lahko izmerijo kabel s testerjem. Verjetno niti nebi nič zaračunali za to.... Zakaj kompliciraš - en kabel rabi.  Če bo nesel to do nekega podjetja, mu bodo rekli isto kot mi - naj ponovno stisne konektorje.  Predvidevam, da jih je v tem času že vsaj 3x ponovno stisnil. Rezultat pa se ne bo spremenil, če še 100x ponovi vajo."
    },
    {
        "role": "user",
        "message": "Zadeva je rešena, po vsem razbijanju glave se je vendarle izkazalo, da je problem v čisto banalni zadevi - krive so bile nove klešče, s katerimi se konektorji niso stisnili pravilno.   Zdaj pa gledam klešče in si mislim tole :)  Hvala vsem za nasvete!"
    }
]