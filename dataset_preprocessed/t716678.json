[
    {
        "role": "user",
        "message": "Kupil sem to zadevo na amazonu za 20€ in vključeno poštnino. Kupil sem verzijo ki ima senzor za vlago in temperaturo (ta spodnji kabel).      postavil sem ga na ventilator v pralnici in se prižge ko se poveča določena temperatura ali prekorači določeno vlažnost v prostoru. Stvarca deluje odlično...odziva se zelo hitro. Deluje že 30 dni zaporedoma brez da bi kaj blokiralo.  še se da upravljati brezično preko telefona...ima svojo aplikacijo. notri ima veliko nastavitev. aplikacija za ios / android je: ewelink. Lahko se dodajo več naprav v enem računu.  je tudi verzija z temperatoru ki je vodoodporna.  sprašujem se za kakšno vso uporabo se da to pametno stvarco izkoristit v hiši da je povsem \"smart\" ?  Razmišljal sem da bi klimo povezal tudi na sezor temperature in vlage...."
    },
    {
        "role": "user",
        "message": ""
    },
    {
        "role": "assistant_0",
        "message": "Uporabno bi bilo za kakšen sistem ventilacije."
    },
    {
        "role": "assistant_1",
        "message": "Jaz sem si istega naročal samo brez senzorja za igranje. Še čakam da pride, je pa dobro ker ga lahko povežeš z google home in glasovno vklapljaš po želji"
    },
    {
        "role": "assistant_1",
        "message": "Včeraj dobil zadevo in se malo igral. Deluje super. Danes pazil problem, saj ne deluje če si na drugem wi-fi signalu."
    },
    {
        "role": "assistant_2",
        "message": "Seveda, da deluje... Sicer imam verzijo brez senzorjev in z eWeLink deluje bp, dela tudi z google assistant."
    },
    {
        "role": "assistant_1",
        "message": "Hmm če meni sedaj ne deluje. Včeraj doma je delovalo, danes ko pa v službi probam pa ne gre"
    },
    {
        "role": "assistant_3",
        "message": "Jaz imam 3 taka stikala in eno tipko (luči in garažna vrata). Ewelink aplikacija, vsi so skonektani na wifi, iz telefona jih lahko kontroliram kjerkoli (prek Wifi, 4G, iz službe...), plus familija iz svojih telefonov, kar sem pač dovolil oz. share-al. Zaenkrat delujejo brezhibno, res simpl (sem vrgel ven rPI in releje, k je s tem bistveno preveč dela napram tem Sonoff zadevam). BTW, če kdo rabi imam enega preveč za 220v vklop-izklop, mislim da do 10A, pa eno trojno stikalo, ampak je zadaj angleški - štirioglat (mi je kitajc poslal namesto za EU okroglo dozo kvadratnega UK). Če kdo rabi se za ceno zmenimo pod privat."
    },
    {
        "role": "assistant_4",
        "message": "Jaz mam tudi sonoff na mizi, lušna igračka. Ko enkrat postaviš sistem hišne avtomatizacije (jaz sem na Home Assistant), se lahko s tem res igraš. Za Home assistant moraš zadevco flešat na drug firmware, da deluje preko mqtt protokola, lahko pa tudi svoje programčke pišeš v LUA ali Arduino okolju, konec koncev je to esp8266. Meni espjčki lavfajo ene par stvari, med drugim merjenje zunanje temperature, upravljanje digitalnih LED trakov, zadnji projekt so pa rolete oz. bolje rečeno \"platno\" na oknih, ki se mi avtomatsko premika glede na pozicijo sonca.  Kakorkoli, točno tale model sonoffa ne vem zakaj bi porabil... Vem pa za Sonoff POW za kaj ga bom porabil. V enem delu hiše si urejamo prostor za pralni in sušilni stroj. Na oba bom montiral ta sonoff in prek HA beležil porabo, pravtako pa bom vedel, kdaj je kateri od njiju zaključil in takoj poslal obvestilo na telefon.  Je pa drugače idej za hišno avtomatizacijo ogromno, glede na cene pri kitajcih pa tudi vse skupaj spraviš skozi dokaj ugodno. Recimo danes sem dobil milight LED luči, ki se preko bridga povežejo na wifi... Zaenkrat delajo super :))"
    },
    {
        "role": "assistant_3",
        "message": "Mimogrede, a kdo ve kateri model stikala bi bil primeren za križno vezavo (eno stikalo na dnu stopnišča, eno zgoraj, pa oba prižigata/ugašata isto luč ne glede na to katerega klikneš)? A to sploh imajo - ne vem katerega vzet - rabim dva enojna križna torej. Navaden enojni sem gledal nima treh žic za priklopit..."
    },
    {
        "role": "assistant_1",
        "message": "Sem danes ugotovil da mi na službenem wfiju ne deluje, preko mobilne pa brez problema. Na bratovo alexo sma že skonektala v parih munutah in tudi deluje dobro, edino malo zamika ima pri prižigu luči. @assistant_4 sli si sugiren da za delovanje z google home asistant rabis flashat? Sem gledal nekaj videov pa niso to omenili in sem bil mnenja da deluje iz škatle, tako kot z alexo"
    },
    {
        "role": "assistant_4",
        "message": "@assistant_1 je 31. jan 2018 ob 19:32 izjavil:Sem danes ugotovil da mi na službenem wfiju ne deluje, preko mobilne pa brez problema. Na bratovo alexo sma že skonektala v parih munutah in tudi deluje dobro, edino malo zamika ima pri prižigu luči. @assistant_4 sli si sugiren da za delovanje z google home asistant rabis flashat? Sem gledal nekaj videov pa niso to omenili in sem bil mnenja da deluje iz škatle, tako kot z alexo   Google assistant je nekak dugega... jaz sem mislil Home assistant -> hass.io  Btw, ko ravno alexo omenjas, kako deluje v SLO?"
    },
    {
        "role": "assistant_1",
        "message": "Pardon home assistant ne poznam :)  Brat jo ima par dni in jo uporablja da mu govori vice, vreme, opomnike, radio in nakupovalne sezname., sedaj sem mu še dal stikalo da de igra.  Kolikor sem gledal omogoča veliko več, saj razvijalci napišejo razne programe in to naložiš preko aplikacije na alexo in ti potem to omogoča to funkcijo. Kolikor sem gledal je google home veliko bol zaprt sistem"
    },
    {
        "role": "assistant_4",
        "message": "Vceraj sem na sonoffa flashal espeasy, sem moral parkrat probat da je slo. Sedaj lahko upravljam sonoffa prek home assistant oz. mqtt, poleg tega pa je vse lokalno, saj je prej vse odtekalo na sonoffov server."
    },
    {
        "role": "assistant_5",
        "message": "tile \"Kitajčki\" so res poceni zadevce...  mene pa moti pri tem to, da vse gre preko nekih serverjev na Kitajskem za katere noben ne ve kakšen bo čas trajanja storitve, čas vzdrževanja naprave.. sedaj ko jih prodajajo bo delovalo, kako dolgo? Pri njih se izdelki menjujejo neverjetno hitro... 3 leta, 5 let? Več - težko...  kajti ko enkrat tam server dol pade so to samo mrtve igračke na katerimi v resnici nimamo kontrole (četudi ti dajo občutek da jo imaš).  Čakam na tele napravce, ki jih boš lahko konfiguriral na lasten domač server, da imaš nadzor v hiši pri sebi.. ne nekje zunaj.."
    },
    {
        "role": "assistant_6",
        "message": "Saj je @assistant_4 pred tabo napisal, da je ravno to naredil."
    },
    {
        "role": "assistant_5",
        "message": "@assistant_6 je 6. feb 2018 ob 08:29 izjavil:Saj je @assistant_4 pred tabo napisal, da je ravno to naredil.   hja,.. samo zadeva mora biti tudi za neznalce.. take home userje.. vsak ni sposoben tega naredit sicer pa - poslovna ideja tisti, ki bo serijsko take Wifi krmilnike naredil za home userje (z lastnimi serverji) bo posel naredil..."
    },
    {
        "role": "assistant_6",
        "message": "@assistant_4 bi delil svoje izkušnje pa kakšen link?"
    },
    {
        "role": "assistant_7",
        "message": "@assistant_6 je 6. feb 2018 ob 10:12 izjavil:@assistant_4 bi delil svoje izkušnje pa kakšen link?   +1  Predvsem me zanima s cim si imel probleme, da se jim izognem:)"
    },
    {
        "role": "assistant_8",
        "message": "Senzor vlage je bolj shitty. Drugače sem si jaz sam sestavil doma neko podobno napravo, plus še kamero ima, vse pa upravljaš preko weba."
    },
    {
        "role": "assistant_9",
        "message": "Jaz jih imam trenutno 9 komadov (vsi na custom FW-ju / Sonoff-Tasmota na Gitu). Gor so senzorji za temp/vlago (DHT22), stikala (fizična)...  Poganja pa vse RPi z openHAB, Home Assistent mi ni ustrezal."
    },
    {
        "role": "assistant_4",
        "message": "@assistant_9 je 6. feb 2018 ob 11:21 izjavil:Jaz jih imam trenutno 9 komadov (vsi na custom FW-ju / Sonoff-Tasmota na Gitu). Gor so senzorji za temp/vlago (DHT22), stikala (fizična)...  Poganja pa vse RPi z openHAB, Home Assistent mi ni ustrezal.   Za kak POW modul je tasmota boljsa, drugace meni na navadnem espeasy ustreza. Tutorial pride.... Ko pridem domov :)  Mi sporocis kaj pri Home assistant ti ni ustrezalo?"
    },
    {
        "role": "assistant_9",
        "message": "Primarno yaml, drugače pa grafični vmesnik/dashboard.  Sem ga uporabljal nekje 2 meseca. Zdaj sem že več kot leto dni na OpenHAB. Res, da je OpenHAB malo težji za konfiguracijo, a vsakemu svoje.  Sta pa drugače obe rešitvi dobri."
    },
    {
        "role": "assistant_4",
        "message": "Seveda, vsak je dober... naceloma ce podpira mqtt je veliko vredno. Nekak nisem bil glih ljubitelj mqtt oz. drugace receno branil sem se ga uporabljat.  Ko sem zacel enkraf uporabljat to, se mi je zacel dopadit....  Vglavnem, nekaj casa sem fura tudi FHEM, ki ni slab, ampak so forumi v nemscini in nekako mi anglescina bolj lezi... Plus konfiguracija je hudicevo zajebana za mene. Je HA lazji. Pa furam sedaj limitless led (milight, espje za rolete, zunanje in notranje merjenje temp., pokeys za luci po hisi, RF vticnice (oddajnik na RPI),.....  Razen milight luci mislim da ostalo dela lokalno in ni vezano na nek oddljen streznik. Za milight naceloma rabis DIY gateway, ki pa spet potem dela prek mqtt.  Navodila za sonoff/espeasy bodo danes enkrat..."
    },
    {
        "role": "assistant_4",
        "message": "Rabite tole: https://github.com/espressif/esptool In espeasy R148: https://github.com/seikan/homebridge-so...  sonoffa razšravfate, torej 4 vijake, in vržete narazen, da pridete do vezja, kamor je treba s spajkalnikom naspajkat 3 pine, kamor se nataknejo 3.3V RX, TX in GND iz USB - TTL pretvornika.         Ko naspajkate, priklopite gor USB-TTL pretvornik, lahko tudi arduinota (samo ne bom razlagal, ker nisem probal). Pazit morate, da je TTL 3.3V, 5V bo sežgal esp8266! Kakorkoli jaz mam samo 5V, pa sem povezal sonoffa na 230V, TTL pretvornik pa povezal samo s RX, TX in GND. PRI TEM PA BODITE PAZLJIVI, ZA POŠKODBE NE ODGOVARJAM!  Vglavnem, če mate 3.3V TTL: pritisnite tipko na sonoffu, ki drugače služi za vklop/izklop releja, in jo tiščite, medtem pa vklopite USB-TTL v računalnik, tako bo šel ESP v način programiranja Če nimate 3.3V in napajate s 230V: vklopite USB-TTL v računalnik, in pritisnite tipko, jo držite in pazljivo vklopite 230V.  Sedaj pa v terminalu:   ./esptool.py --port /dev/ttyUSB0  write_flash -fm dout 0x0 ./ESPEasy_R148_1024.bin \n .... in enter. Jaz sicer delam pod linuxom, je pa pod windowsi pomoje enako, le namesto /dev/tty... je COM1, COM2, COM3,.... nekaj pač. Pazit je treba, da naložite 1M (1024) verzijo.  Sedaj naprej ni več težko: s telefonom/prenosnikom/tablico, lahko tudi s hladilnikom, če ima wifi, se priklopite na wifi ESP_0, geslo \"configesp\". Odprete 192.168.4.1, kjer vam vrže ven spisek wifi omrežji... Povežete se na vašega, shranite in se s telefonom/tablico/prenosnikom povežete spet nazaj na svoj wifi, esp vam sporoči kater IP mu je bil dodeljen in se povežete na njega.  Sedaj lahko ESP upravljate direktno preko linka: http://(IP od ESP)/control?cmd=gpio,12,1 za vklop releja ali http://(IP od ESP)/control?cmd=gpio,12,0 za izklop releja.  O mqtt pa kdaj drugič, tega še jaz nisem usposobil ;)"
    },
    {
        "role": "assistant_3",
        "message": "A ima kdo ta Sonoff oz. Ewelink touch wifi stikala (gredo v EU dozo, za prižigat luči, plus Wifi kontrola)? Zanima me, če imam samo jaz smolo ali pri vseh \"piskajo\" rahlo ko so ugasnjeni - kolega mi je omenjal da je to standard ko ni prižgan, ko je prižgan utihne."
    },
    {
        "role": "assistant_10",
        "message": "Pozdrav.  Ravno sem montiral tele Sonoff Pow zadevce. Vse kar lahko povem, da je stvar noro huda. Vsaj zame. Men dela perfektno in omogoča res popolen nadzor in pa tudi on off igranje.  Zdej pa pridemo do tistega, kar je eden že omenjal. Rad bi speljal vse skupaj lokalno, da nebi bil odvisen od serverja, ki je bogve kje, bog ve kdaj bo škripnu.  Uporabnik @assistant_4 je to tko lepo napisu in opisu, da res konc... Sam kaj k sm js enostavno kreten in ne štekam teh izrazov pa nevem česa še vse ostalega. Ma sm prečekiru internet po dolgem in počez. Folk objavlja res kvalitetne tutoriale in se da vidit marsikaj. Sam men to enostavno negre, al pa sm pač preneumen, da bi sploh tole dojel ( tasmota firmware ) kaj zakaj kako in tko naprej...  Neki časa bom še vztrajal in se probu naučit, sam kej predolg ne, ker enostavno nimam očitno osnovnega znanja in še manj razumevanja za to, da bi kej lahko sploh naredu na to temo.... Pismo rosno, pa tok bi mi pršlo prov, ker mam res kar nekaj tehle zadevc.   Tako da prosim uporabnika @assistant_4 , če se mi javi na mail : miboanko@gmail.com in mi prosim pove, če bi si vzel čas in me mal naučil tega, kar tukaj z tako lahkoto opisuje, da je kr joj.... Pa da bi skupi naredil tale firmware na Sonoff Pow.   Sem pripravljen plačat tvoj čas...  Sj je eden lepo napisu, da je treba pač zadevo mal poenostavt, ker eni smo očitno taki amaterji, da kr adijo.... Res... Zato pa pač neznamo oz. nam negre in negre, da bi se spravl tole narest..  No kakorkoli, upam, na pozitiven odgovor.   Hvala vsem za mnenje, graje in odgovore.."
    },
    {
        "role": "assistant_11",
        "message": "Tudi sam imam po hiši Sonoff stenska stikala, nekaj njihovih vtičnic, ki se vtaknejo v obstoječe vtičnice in stikalo za vklop ogrevanja sanitarne vode. Zadeva (nekaj mesecev uporabe) deluje brezhibno. Imam tudi Amazon Echo (Alexa) in lahko preko govora npr. vklopim/izklopim luči - \"Alexa, turn on livingroom\". Sonoff izdelki so v +90% podprti za Amazon Echo in IFTTT, kjer lahko narediš \"triggerje\" kdaj se zadeve vklopijo/izklopijo glede na izbrane pogoje.  @assistant_3 je 16. feb 2018 ob 18:46 izjavil:A ima kdo ta Sonoff oz. Ewelink touch wifi stikala (gredo v EU dozo, za prižigat luči, plus Wifi kontrola)? Zanima me, če imam samo jaz smolo ali pri vseh \"piskajo\" rahlo ko so ugasnjeni - kolega mi je omenjal da je to standard ko ni prižgan, ko je prižgan utihne.   Meni prav nič ne piskajo."
    },
    {
        "role": "assistant_12",
        "message": "Pozdravljeni  Imam to switch stikalo https://www.aliexpress.com/item/3301228...  torej Sonoff RFR 3 WIFI DIY Smart 433Mhz RF in imam en problem.   Stikalo kot stikalo deluje vredu, VENDAR imam doma tudi alarmno napravo in dva brezžična senzorja izgleda da delujeta na isti frekvenci kot pa SONOFF stikalo, in ko alarmna senzora zaznata gibanje mi prižgeta SONOFF stikalo.   Torej zanima me, kako bi se dalo ONEMOGOČITI vklop in izklop SONOFF stikala prek RF signala in bi bilo možno vklapljat stikalo samo prek wifija oz. fizične tipke na stikalu. Torej kako izključit RF vklop (ali fizično ali programsko).  Lp"
    }
]