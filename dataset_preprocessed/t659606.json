[
    {
        "role": "user",
        "message": "Torej na vas se obračam po nasvet, kakšne so moje pravice v tem primeru, in sicer 12. novembra sma imela z ženo predviden povratni Lufthansin let iz San Francisca do Frankfurta, kar je bilo ravno med napovedano stavko od 8. do 13. novembra. Ker so mi let na 12.11. preklicali sem le tega prek spleta prebookiral na 13. novembra v upanju, da ta ne bo preklican, namreč zaradi časovne razlike bi ta let naj vzletel že na 14. novembra po našem času, ampak so mi žal tudi tega preklicali. Potem sem 12.11. šel na letališče na njihov šalter, kjer so mi našli nadomestni let drugih prevoznikov (Delta Airlines in Air France) z routo San Francisco > New York > Pariz > Benetke s štartom na 13. november, po teh treh letih bi moral biti v Benetkah 14.11. ob 9.00 uri. Ker je letalo iz New Yorka imelo več kot 2 uri zamude, sem seveda zamudil predviden let iz Pariza v Benetke, v Parizu so mi tako spet dali nadomestni let, na katerega sem moral na pariškem letališču ob vsej tej paniki in grozni gneči zaradi terorističnih napadov prejšnji večer čakati še dodatnih 8 ur, končno sma prispela v Benetke 14.11 ob 18.00, skupna dolžina potovanja je na koncu znašala več kot 30 ur, prvotno potovanje z Lufthansinimi leti bi naj trajalo le okoli 14 ur, prvotni nadomestni leti okoli 18 ur, da ne omenjam da sem potoval bistveno bolj neudobno, kot bi na prvotno predvidenem letu. Skratka to je bila najina najslabša izkušnja z letenjem, bila sma fizično totalno izmučena. Ob vsem tem so se nama pojavili vsaj stroški dodatnega dneva hotela in prevoza (rentacar), hrana, da ne omenjam tistega kar sem plačal in nisem dobil (dolžina potovanja, manjši sedežni prostor, datum povratka). Ker po zakonu zaradi stravke baje prevozniki niso dolžni izplačevati nikakršnih odškodnin me zanima, na kakšen način priti vsaj do teh direktno nastalih stroškov (za večino imam račune)? Hvala za nasvet!"
    },
    {
        "role": "assistant_0",
        "message": "ne vem v primeru stavke, vem pa v primeru zamude, družba je plačala vse hotel, in prevoz oz letališča ter nazaj, sem samo šel v hotel in vzel sobo, ko sem pokazal karto mi niti plačat ni blo treba. so rekli vee oky"
    },
    {
        "role": "assistant_1",
        "message": "Saj ti ni bilo nikjer treba prebiti noči, kakor razumem iz pisanja. Če si jo, potm bi moral iti na šalter in dobiti od njih vaucher za hotel. če tega nisi naredil, se bojim da je vsega konec.  Lahko probaš, ampak se mi zdi da ne boš nič dobil."
    },
    {
        "role": "assistant_2",
        "message": "https://www.getairhelp.com/en  ce oni ne bodo uspeli kaj iztisniti, potem nihce ne bo :)  Naceloma bi lahko kaj dobil zaradi tisih zamud iz NY do Pariza in Pariza do Benetk. Ampak terorizem najverjetneje spada pod \"višjo silo\" in ne bo nič. Poizkusi z AirHelp, 15% poberejo samo v primeru uspeha. Z mojim primerom se ukvarjajo že lep čas, trenutno menda celo s tožbo saj naj bi bil upravičen do povračila."
    },
    {
        "role": "assistant_0",
        "message": "Nikoli ne prebukirat leta, ker potem se znajo pogoji spremeniti. Ostaneš tam, greš v hotel, kompanija plača in nimaš problema, če prebukiraš si v nemilsoti predpisov ki so lahko drugačni od družbe kje si plačal karto.  Kot rečeno, za v bodoče, ostaneš tam (če ni glih war zone) in udobno počakaš na naslednji let."
    },
    {
        "role": "user",
        "message": "@assistant_2 je 26. nov 2015 ob 19:59 izjavil:... Ampak terorizem najverjetneje spada pod \"višjo silo\" in ne bo nič. ...  Zamude niso bile povezane s terorizmom.  Prebukiral sem let, ki je bil preklican, nov let je bil prav tako od Lufthanse, zato se pogoji tukaj niso spremenili, ampak je bil kasneje tudi preklican. Potem mi je Lufthansa uredila nadomestne lete z Delta Airlines in Air France. Predvidevam da jaz še vedno odškodnino terjam od Lufthanse in ne od Air France, katerega let je zamudil ...?"
    },
    {
        "role": "assistant_3",
        "message": "ne kompliciraj. po toči zvoniti je prepozno. pač imel si nekaj 10€ škode in mal manj udoben let in za to boš šel tožit? škoda časa in zdravja, delaj kaj bolj produktivnega."
    },
    {
        "role": "user",
        "message": "Zaradi dodatnega dneva sem imel vsaj 200 EUR dodatnih stroškov, če sploh ne upoštevam manj udobnih letov in 2x dolžino trajanja potovanja, ne vem no, za mene to ni denar, ki bi ga lahko kar tako pozabil ... Sploh pa ne vem kako lahko stavka spada pod nepredviden dogodek, saj se ji da izogniti z urejenimi odnosi z delavci, tudi če napovejo stavko se le to da preklicati z uspešnimi pogajanji, to ni tako kot vreme, proti kateremu res ne moreš nič narediti ..."
    },
    {
        "role": "assistant_0",
        "message": "Ne se ne da, oziroma, če prebereš,small stamp boš videl da ne gre, mislm da si na žalost pokadil cigaro, zahvali se teroristom na žalost oni diktirajo naš tempo."
    },
    {
        "role": "user",
        "message": "Spet, kako povezuješ teroriste z mojim primerom?"
    },
    {
        "role": "assistant_0",
        "message": "enostavno 13.11.2015"
    },
    {
        "role": "user",
        "message": "Letalo je v NY vzletelo z 2-urno zamudo zaradi tehnične napake na motorju, alternativni let, ki sem ga nato dobil v Parizu je vzletel (skoraj) po planu, zato tukaj terorizem ni imel vpliva na zamude, končni rezultat je več kot 10 ur zamude na ciljnem letališču za alternativni let, če pa gledam prvotni Lufthansin let pa več kot 1 dan in 4 ure ..."
    },
    {
        "role": "assistant_4",
        "message": "Preberi si tole, pa ne preveč filozofirat: http://europa.eu/youreurope/citizens/tr...  V grobem ti pripada: alternativna pot (drugo letalo, vlak...), hrana in nočitev.  Upravičen si tudi do določene odškodnine glede na trajanje zamude in razdaljo. Je pa treba upoštevat, da prevoznik lahko zavrne plačilo zaradi izrednih razmer. Sem nedvomno sodi vreme in terorizem, po nekaterih definicijah in tudi odločitvah sodišča pa tudi stavka.   Na linku imaš obrazec, ki ga izpolniš in pošlješ prevozniku. Če ti bo ta zavrnil zahtevek imaš možnost pritožbe.  Dokler tega ne narediš je vse to nabijanje zgoraj popolnoma brezveze."
    },
    {
        "role": "user",
        "message": "@assistant_4 je 26. nov 2015 ob 23:07 izjavil:Preberi si tole, pa ne preveč filozofirat: http://europa.eu/youreurope/citizens/tr...  V grobem ti pripada: alternativna pot (drugo letalo, vlak...), hrana in nočitev.  Upravičen si tudi do določene odškodnine glede na trajanje zamude in razdaljo. Je pa treba upoštevat, da prevoznik lahko zavrne plačilo zaradi izrednih razmer. Sem nedvomno sodi vreme in terorizem, po nekaterih definicijah in tudi odločitvah sodišča pa tudi stavka.   Na linku imaš obrazec, ki ga izpolniš in pošlješ prevozniku. Če ti bo ta zavrnil zahtevek imaš možnost pritožbe.  Dokler tega ne narediš je vse to nabijanje zgoraj popolnoma brezveze.  Končno en pameten odgovor, sicer sem tole stran že prej našel, ampak vseeno! Torej, če tole razumem prav, se za odškodnino gleda celotna dolžina poti in ne samo dolžina od letališča zamujenega leta do ciljnega letališča? Če je tako, sem na podlagi teh pravic letalskih potnikov upravičen celo do 600 EUR odškodnine na potnika, saj je bila celotna pot (veliko) več kot 3.500 km, prevoznik mi ni ponudil nadomestnega leta s podobnim voznim redom in pa na cilj sem prišel z več kot 4 urno zamudo ..."
    },
    {
        "role": "assistant_5",
        "message": "Ja načeloma si upravičen do 600eur odškodnine, vendar to ne velja, če gre za izredne razmere, ki se jim letalska družba ne more izogniti (npr. izbruh vulkana, naravne nesreče, terorizem....). Okvare letala večinoma NISO izredne razmere, saj so letalske družbe odgovorne letala vzdrževati tako, da so primerna za letenje.  Stavka je, kot že omenjeno, neko sivo področje, interpretacije se najdejo take in drugačne. Meni je bila najbolj všeč razlaga, da stavka lastnega osebja (letalske družbe) pač ni nekaj, čemur se letalska družba ne bi mogla izogniti. The Civil Aviation Authority states that strikes by airline staff (as opposed to air traffic controllers) do not count as an “extraordinary circumstance” unless they are wildcat strikes without advance notice. Tole sem prebral tukaj: http://www.theguardian.com/money/2015/j..., vprašanje pa je, koliko je ta vir kredibilen.  Uredba ES 261/2004 pravi tole: Dejanski letalski prevoznik ni obvezan plačati odškodnine v skladu s členom 7, če lahko dokaže, da so za odpoved leta krive izredne razmere, katerim se ne bi bilo mogoče izogniti, tudi če bi bili sprejeti vsi ustrezni ukrepi.  Če nič drugega, je dokazno breme na strani letalske družbe. Izpolni obrazec iz linka, ki ga je podal Lakotnik, in ga posreduj letalski družbi ter počakaj na odgovor.  Če ti odškodnine ne bodo priznali, ti preostane še sodna pot, katere izid pa je negotov."
    },
    {
        "role": "user",
        "message": "Vprašanje, ki se mi poraja je sledeče: tudi če mi je letalska družba v stavki uredila alternativni let z drugimi letalskimi družbami (ki niso stavkale), ampak je ta alternativni let zamudil, ali se lahko vseeno izgovarjajo, da mi niso dolžni plačati odškodnine, saj je tako ali tako tudi ta alternativni let posledica stavke? Glede tega ali je ta stavka izreden dogodek ali ne pa priča tudi dejstvo, da je Lufthansa že več kot 2 leti bila v tem sporu z kabinskim osebjem, tako da so najverjetneje tudi pričakovali, da se bo to prej ali slej tudi zgodilo in bi se temu lahko izognili."
    },
    {
        "role": "assistant_6",
        "message": "A ni škoda časa ukvarjati se s fiktivnimi scenariji, na katere ti tako ali tako nihče na Slo-techu ne more dati nekega pametnega odgovora, še preden si sploh dobil odgovor na zahtevek po povračilu stroškov oz. odškodnini? Oddaj vlogo in potem pojdi raje na sprehod ter misli na kaj drugega."
    },
    {
        "role": "user",
        "message": "Nisem še napisal, kako se je tole razpletlo, in sicer od Lufthanse sem dobil povračilo dodatnega dneva hotela in rentacarja, od Airfrance pa odškodnino za vsakega po 600 EUR + 50 EUR dobropisa za naslednji let. Case closed :)"
    },
    {
        "role": "assistant_7",
        "message": "Glede na to da je leto in pol od tega, koliko časa si čakal na to da si dobil denar in ali si zrihtal zadevo sam ali ena izmed \"airhelp\" družb?"
    }
]