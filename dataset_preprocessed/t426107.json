[
    {
        "role": "user",
        "message": "S punco sva že lep čas skupaj. Razmišljava da bi se poskusila postavit na lastne noge. Trenutno imam sam še 1 letnik faxa pred seboj (status študenta), ona pa že ima zaposlitev za nedoločen čas.  Razmišljala sva o najemu garsonijere v Ljubljani. Cene kot vidim se gibajo od cca. 350-500 Eur/mesec. Večinoma se na to ceno obesijo še stroški. Zanima me koliko je recimo za takšno garsonijero dodatnih stroškov (20-25m2)? Ima kdo kakšne izkušnje z najemom tovrstnih garsonijer? Kaj bi recimo rabila pazit pri najemu? Razmišljava, da če bi se izšlo bi ostala par let v taki garsonijeri (pač toliko da še jaz pridem do službe), potem pa bi videla kako naprej.  Koliko vam (tisti ki recimo ste živeli/živite tako) pod črto znesejo stroški da se prebijete skozi mesec? Računal sem nekako tako:  1) Najemnina za garsonijero: 350 Eur 2) Hrana: 100 Eur (mogoče tudi boni) 3) Bencin: cca. 50 Eur (avto bi kupila s pomočjo staršev) 4) Mobitel, javni prevoz, internet: 70 Eur 5) Elektrika, voda, ogrevanje: ??? Eur  Skratka vaše izkušnje in nasveti več kot dobrodošli."
    },
    {
        "role": "assistant_0",
        "message": "Jaz že par let živim v najemu in se mi stroški samega stanovanja vedno gibajo v okviru 100-250 evrov, odvisno od velikosti stanovanja."
    },
    {
        "role": "assistant_1",
        "message": "Greš iz ljubljane pa maš 100EUR nižjo najemnino ali več.   Slov.Bistrica najemnina za stanovanja v novogradnji v izmeri 70kv.metrov (z balkonom, kletjo in biciklplacom) 1.5 sobno 250EUR.  Elektrike v stanovanju za 2 pride okoli 20-30EUR, voda pravtako, ogrevanje pravtako isto poleti (mamo na plin) pozimi pa tam do 70EUR 3mesece najhujše zime ko se skoz kuri na polno (res na polno, da je treba včasih luftat)."
    },
    {
        "role": "user",
        "message": "Hvala za odgovora. Kar veliko se mi zdi 70 Eur za 25m2 za ogrevanje.   No izven Ljubljane je resda ceneje vendar imam potem še jaz potne stroške do Ljubljane kjer imam fax, tako da je skoraj vseeno ker bi to razliko porabil za prevoz.   Kateri stroški pa sicer pridejo s stanovanjem? Elektrika, voda, ogrevanje (najverjetneje plin v Lj.), internet, smeti,...??  Kako je z najemodajalci? Se vtikajo v vsakdanjik? Kakšne imajo ponavadi zahteve? Imate kakšne slabe izkušnje? Prebral sem že na forumu nasvete kako je s podpisom pogodbe, plačilom ene najemnine vnaprej,..."
    },
    {
        "role": "assistant_1",
        "message": "Napisal sem stroške za zgoraj omenjeno stanovanje ne 25m2. 25m2 mam jaz sobo in si niti približno ne predstavlam živet samo v sobi.  Pri nas se plačajo 3 najemnine vnaprej in se ob preklicu pogodbe/pač ko se najemnik odloči končat vrnejo (da se zasiguramo da je najemnik resen in da ti ne uniči invertarja). Vtikanja ni razen vsaki mesec do 20. naprimer morajo biti odrezki vseh plačanih položnic pri lastniku."
    },
    {
        "role": "user",
        "message": "25-30m2 je veličina skoraj vseh garsonijer, ki jih gledam. Trenutno živi naša familija na 80m2 in nas je 6, torej ne bom na bistveno slabšem kot sem sedaj.   @assistant_1 ali si dogovorjen tudi da si prijavljen na tem naslovu (torej da dobivaš pošto in podobno na ta naslov)? Kako pa ste se recimo vi dogovorili z lastnikom glede pohištva,.... Se lahko kaj preuredi? S tem ne mislim bistvenih posegov pač da se kaj doda, spremeni postavitev,.... pač tako da ti najbolj ustreza!? Dobivaš položnice za stanovanje na svoje ime ali na ime lastnika? Kako nakazuješ najemnino (na njegov TRR)?"
    },
    {
        "role": "assistant_2",
        "message": "@assistant_1 govori iz pozicije najemodajalca. ;)"
    },
    {
        "role": "user",
        "message": "Sem hitro bral in spregledal.  No saj lahko tudi on s stališča najemodajalca pove kako je to uredil."
    },
    {
        "role": "assistant_1",
        "message": "@assistant_1 ali si dogovorjen tudi da si prijavljen na tem naslovu (torej da dobivaš pošto in podobno na ta naslov)? Kako pa ste se recimo vi dogovorili z lastnikom glede pohištva,.... Se lahko kaj preuredi? S tem ne mislim bistvenih posegov pač da se kaj doda, spremeni postavitev,.... pač tako da ti najbolj ustreza!? Dobivaš položnice za stanovanje na svoje ime ali na ime lastnika? Kako nakazuješ najemnino (na njegov TRR)?  Pohištvo prestavljajo stranke po želji se nas ne tiče, celo če česar kaj je v stanovanju ne potrebujejo odpeljemo ali kaj pripeljemo. Seveda se prijavijo tu ko stanujejo in dobivajo pošto sem (oziroma kako se komu bolj splača, od nekaterij je samo eden prijavljen ker se jim bolj splača dobivat potne stroške na drug naslov). Položnice se dobivajo nekatere na svoje ime nekatere pa na ime lastnika (na svoje ime je pač: internet, kabelska, telefon; na lastnika: plin, elektrika, komunala).  Najemnino dobivamo na roko, tako je najboljše za vse, ker imamo tudi na pogodbah manjše najemnine napisane.  Itak boš moral imeti odnos z lastnikom in ga videvat vsaj 1x (bolj 2x) mesečno zaradi položnic (da mu neseš odrezke) in takrat še daš najemnino."
    },
    {
        "role": "assistant_3",
        "message": "Elektrike porabiš od 20 do 50 evrov, prav veliko to ni odvisno od velikost stanovanja, ampak od porabnikov (PC, hladilnik, zmrzovalnik, pečica, pralni stroj, bojler, klima ...). Realno po mojem računaj na kakšnih 30 evrov.  Vode je poceni, mogoče 10 evrov.   Ogrevanje je precej odvisno od načina ogrevanja, recimo v povprečju 20-30 evrov (pozimi več, poleti manj), lahko pa tudi več.  Komunala in drugi stroški v bloku kakšnih 10-20 evrov.  TV naročnina 12 evrov.  Internet, kabelska, stacionarni telefon od 30 do 50 evrov.   Lahko je še plin - tudi poceni, če samo kuhaš nanj, mogoče 10 evrov na mesec.  Glede plačevanja je različno - nekateri najemodajalci raje sami plačajo in potem kasirajo od najemnika, ponekod pa plačuje najemnik. Na poštnem nabiralniku sta praviloma oba priimka, lastnikov in tvoj. Načeloma se moraš začasno prijavit na tem naslovu, ni pa to grozno nujno.   Z najemodajalci je loterija. Jaz sem imel enega, ki sem ga videl 1x na leto (ko je prišel po keš - zmenjeno je bilo, da mu plačujem za celo leto vnaprej, s popustom, da se mi je to zelo splačalo). Vse položnice sem plačeval sam, če je bil kakšen vzdrževalni strošek v bloku, sva pa to potem poračunala pri plačilu najemnine.  Lahko pa naletiš na takega, ki bo pri prišel vsak teden na \"obisk\".  Enako velja za preurejanje. Nekateri so zelo občutljivi, drugi bistveno manj. Še najbolj tečno je, ker pogosto nimaš kam dati lastnikovega pohištva, recimo postelje ali kavča, ali kakšnega pralnega stroja, če hočeš imeti kaj svojega.   Če si lahko vzameš čas (nekaj mesecev) za iskanje, se da dobiti marsikaj zanimivega. Zdaj sicer ni najboljši čas - ljudje so na dopustu, potem pa je takoj gužva zaradi študentov.  Ko sem jaz pred leti iskal, sem recimo naletel na eno izjemno ponudbo - na Koleziji je en arhitekt, ki je delal v Švici, oddajal kakšnih 30 m2 velik bungalov za goste na vrtu svoje vile. Najemnina je bila minimalna, ker je oddajal predvsem zato, da je najemnik še en uč na hišo vrgel od časa do časa. S tem, da je delal težko selekcijo, komu bo oddal, ker je imel slabe izkušnje - nekateri najemniki so namreč živeli kar v vili (ker jim je pustil ključ) in v njej celo kakšno žurko priredili občasno:-) Še zdaj mi je malo žal, da nisem tistega vzel, ampak je bil tisti bungalov malo premajhen za moj okus.  Koristno se je tudi pozanimati med študenti, ki končujejo s s študijem in se selijo iz najemniškega stanovanja. Oni vedo, kakšni so lastniki in te lahko kakšnemu dobremu priporočijo.  O."
    },
    {
        "role": "user",
        "message": "Kaj ni tako da navadno ti ki oddajajo študentom ne želijo najemnikov za \"daljši čas\"? Od študentov nekako zaslužijo ponavadi več in lahko jih hitro vržejo ven?! Jaz iščem nekaj za par let in nekako tako da naju ne bodo čez noč vrgli ven.   Vselila bi se čez nekaj mesecev, rad bi prej se še podrobneje pozanimal, da ne bom čez en teden že nazaj doma spet. Malo tudi zato da pregledava nekaj lokacij in dobiva malo občutka. Rabim izračunati tudi koliko denarja bi nama okvirno ostalo na razpolago mesečno (seveda okvirno dokler ne vidim konkretno stanovanj). Sam sem trenutno brez študentskega dela in je moj edini prihodek 200 Eur štipendije (BTW ali bodo ža šolsko leto 10/11 že sprejeli zakon o domnevno višjih štipendijah?? - nekaj se je govorilo o tem pred časom), punca pa zasluži malo čez tisočaka. Če bi uspel dobiti v tem času še kako študentsko delo za nekaj dodatnih Eur bi nama bilo še lažje."
    },
    {
        "role": "assistant_3",
        "message": "Od študentov nekako zaslužijo ponavadi večV večjih stanovanjih, kjer lahko ločeno oddaš več sob. V garsonjeri je načeloma vseeno, ali imaš študenta ali ne, za nedoločen čas pa ti itak nihče ne bo uradno oddal. Boš moral podaljševati vsako leto posebej. Čez noč te pa nikjer ne morejo ven vreči, še zlasti, če imaš pogodbo po predpisih.  O."
    },
    {
        "role": "assistant_4",
        "message": "O stroških je bilo skoraj vse povedano, bi pa dodal par stari glede pogodbe in plačevanja. Stvar je taka, da je najemodajalec dolžan najemnino prijavit na davčno. Zato velika večina na pogodbe piše manjše zneske ali pa sploh ne podpisuje pogodbe. Če si pameten boš ustrajal na tem, da je podpisana pogodba o najemu. S tem se izogneš temu,da te lahko kdo izseli čez noč, ti hodi po stanovanju kadar mu paše in podobno. Ogromno najemodajalcev (sploh tistih, ki oddajajo večinoma študentom) si namreč domišlja, da lahko prosto vztopa v stanovanje in kontrolira kaj se dogaja. Preberi si Stanovanjski zakon, da te ne bo mogel vsak žejnega čez vodo peljat. Predvsem katere stroške si dolžan krit sam (žarnice...) in katere najemodajalec (inveticiski.  Kar se tiče preurejanja pohištva je pa načeloma tako, da je to tvoja stvar v katero se najemodajalec nima pravice vtikat, če se s tem seveda ne dela škoda. Si pa dolžan stanovanje ob izselitvi povrniti v prvotno stanje. Seveda je najlažje, če se o vsaki večji zadevi pogvoriš z lastnikom (Če boš premaknil omaro iz enega konca sobe na drugega pa je to seveda tvoja stvar).  Stroško strogo plačuj na podlagi računov, to da jih plača najemodajalec in jih prišteje k najemnini je slab izgovor, da te vsak mesec okrade za 10-20 EUR, ali pa ti zaračuna vplačila v investicijke fonde in podobno. Najemnina se plačuje ali na roko ali preko TRR, kar je najbolj elegantno.   Pošto lahko prejemaš na katerikoli naslov v Slo če ti tako paše, bi pa po zakonu moral prijaviti začasno bivališče. Samo s tem zgubiš razna nadomestila za potne stroške pri plači in štipendiji. Predvsem je odvisno kje si prijavljen sedaj. ČE sta s puncoiz ljubljane potem finančno sprememba bivališča ne bo prinesla nič.  Sam imam najeto večje stanovaje, podpisano pogodbo za 5 let z možnostjo podaljšanja. Lastico sem nazadnje videl 2 leti nazaj, ko je bilo potrebno podpisat papirje za neko obnovo skupnega stopnišča. Denar ji vsak mesec nakažen ma račun, račune plačujemo sami. Če je potrebno v stanovanju kaj popravit jo pokličem in za znesek popravila zmanjšamo najemnino.  Garsonjere so dandanes svinjsko drage (350 eur za 30km2 je oderuško) tako, da mogoče razmisli o najemu stanovanja skupaj z še enim parom ali kaj podobnega. Mi za 86km2 tri in pol sobno stanovanje dajemo 600 eur na mesec (bežigrad, pri železniški) in v stanovanju živimo 2 para.  Če rabiš ti lahko pošljem vzorec najemne pogodbe, da boš videl katere elemente vsebuje in na kaj moraš bit pozoren."
    },
    {
        "role": "assistant_5",
        "message": "za hrano moraš računat kar 100 evrov na osebo, vsaj sodeč po tej statistiki: http://24ur.com/novice/slovenija/najvec.... in to je ob predpostavki da poješ podpovprečno (glede na to da ta statistika vključuje tudi starce in otroke ki pojejo manj kot nekdo v 20ih kot ti).  malo offtopic ampak vseeno: pri nas imamo 2 prazni bajti 30 km iz ljubljane. so sicer za zrihtat, ampak sem razmišljal, da bi jih dajali vsako za recimo 150 evrov na mesec plus zastonj drva in krompir. mislite da bi bili kandidati?"
    },
    {
        "role": "assistant_6",
        "message": "Men so vedno najljubsi bli razni poracuni elektrike  Kako do cenejsega stanovanja (garsonjere) je se en nacin, ce seveda nimas dveh levih rok in si malce sam svoj mojster. Da se dobit ceneje seveda stanovanja v slabsem stanju, in sam mal obnovis (prebelt/pogipsat, kaksne ploscice/pipe zamenjat popravt) itd., da vsaj zgleda spodobno. Ker vsi, ki oddajajo zrihtana (al pa vsaj cista) stanovanja, lahko komot (upraviceno) dvignejo ceno. Na ta racun se seveda zmenis z lastnikom, da ali zniza najemnino oz. za nekaj mesecev placujes tolk nizjo. Se razume, da kaksnih vecjih adaptacij ne bos delal, niti ni to smiselno se it, ce bi rad samo popokal kufre in se takoj vselil v novo stanovanje.  Clovek ne bi verjel, kaj vse se oddaja (pri nekaterih stanovanjih niti scurkom ne bi privoscil, da not zivijo), sploh \"studentske\" variante so lahko obup (pohistvo se iz casov Tita, skupaj z Rade Koncar hladilnikom in pralnim strojem ).  Tud kar se tice pohistva, ce imas svojo posteljo/jogi/kavc (ljudje smo pac packi, nekateri sploh v smislu CSI pedantnosti in strahom pred \"bacili\" ) ponavad ni problem zamenjat.  Kar se pa tice najemodajalcev, vsak, ki bo imel kake nerazumne zahteve (obiski - pa se ti morajo biti vnaprej najavljeni), od tega kaj lahko oz. cesa ne smes pocet v lastnem stanovanju, se jih izogibaj v velikem loku. Najboljsa varianta je seveda ta, da ga sploh ne vidis (placeval vse prek elektronske banke in ni potrebe po kontaktu konec koncev).  Hrana pa... Ja, 100 eur po osebi vsaj.  edit typo"
    },
    {
        "role": "user",
        "message": "Hvala za informacijo. Tudi vzorec pogodbe bi mi prišel precej prav.   Dekle živi v Ljubljani pri starših in bi najverjetneje ona uredila začasno bivališče, tako da bi nekatere položnice dobivala na najin začasni naslov. Veliko sem bral o teh lastnikih in njihovem obnašanju po različnih forumih, tako da bova vztrajala da se podpiše pogodba. Glede plačevanja najemnine je pomoje bolje nakazilo na TRR da imaš dokaz da si plačal predvidevam?  Konkretno glede garsonijer bova videla v naslednjih mesecih po dopustih oz. po navalu študentov, ogledala si jih bova čim več da dobiva malo občutka. Načeloma mi ni problem delat manjšo obnovo ampak tu je potem še strošek za material, delaš v tujem stanovanju in tudi končna beseda ni tvoja/moja. Tudi 80m2 za 2 para, če preračunam znese 300 Eur na par za 40m2. Res da je večje za 10m2 in 50 Eur manj, vendar je tu še faktor če se boš razumel z njima in spet faktor če se sosednji par nahitro odseli, vse pade na naju. Poleg tega bi rada tudi malo probala kako se midva obneseva skupaj kot par in kakšne so najine želje za v naprej.  Hrana bi vsaj na začetku še malo izkoriščal študentske bone, sem pa tudi sam ugotovil da bo potrebno več kot 100 Eur. Stroški se povečujejo kot za stavo."
    },
    {
        "role": "user",
        "message": "Aja kaj konkretno ste vprašali, preverili,... lastnika pri ogledu stanovanja??"
    },
    {
        "role": "assistant_0",
        "message": "Ko si ogleduješ stanovanje dobro izkoristi tisti čas. Odpiraj pipe, splakuj vodo na stranišču, odpiraj okna in preveri, če imajo kakšne špranje, vprašaj kako je s sosedi, pozanimaj se o približni velikosti stroškov in na kakšen način se bodo stroški plačevali, vprašaj kako je s parkiriščem, pozanimaj se o možnostih interneta (zmeni se, če lahko odjaviš isdn/ptsn)...  Vsako napako, ki jo najdeš NUJNO zapiši v pogodbo o prevzemu stanovanja, da ti je kasneje ne bodo mogli očitati. Zapiši tudi katere kose pohištva prevzemaš skupaj s stanovanjem. Če se ti ljubi, lahko zapišeš tudi, če je bilo stanovanje ob prejemu prepleskano, da se ob izselitvi ne boš mučil še s tem. Aja, še ena pomembna stvar - poskusi se zmeniti, da se odpovedni rok s tvoje strani zmanjša na en mesec, drugače boš ob prehitri izselitvi kril še 3 najemnine (odpovedni rok je ponavadi 3 mesece).  Ampak to je izključno dobra volja lastnika, tako da ne pričakuj preveč :)"
    },
    {
        "role": "assistant_7",
        "message": "Pleskanje je bolj stvar lastnika, tako kot ostale stvari, ki so stvar normalne obrabe."
    },
    {
        "role": "assistant_0",
        "message": "@assistant_7: Niti ne. Če ti je lastnik oddal stanovanje z lepimi belimi stenami, ne bo preveč zadovoljen, ko bodo zidovi ob vrnitvi pografitirani.  Velja tudi obratno - če si se vselil v umazano luknjo, je ob vrnitvi ne boš šel barvat."
    },
    {
        "role": "assistant_1",
        "message": "@assistant_7 je 4. avg 2010 ob 13:02 izjavil:Pleskanje je bolj stvar lastnika, tako kot ostale stvari, ki so stvar normalne obrabe.   Pri nas prepleskano dobiš, prepleskano vrneš. Najmanj težav. Stanovaje se poslika slike pa dajo zraven pogodbe v kuverto."
    },
    {
        "role": "user",
        "message": "Hvala. Kakšne pa imate izkušnje najema zasebno vs. preko posrednikov (preko posrednikov gotovo podpišeš pogodbo predvidevam?)? Zasledil sem čisto različno, od varščine enega obroka, do varščine XXX Eur in tromesečno predplačilo, ali pa tudi ponudba če plačava za 5 mesecev vnaprej nekoliko nižja najemnina. Ponekod imajo tudi dogovorjene fiksne stroške. Predvidevam da so ti \"dogovorjeni\" stroški nekoliko višji od dejanskih?   Kako je če recimo z najemom stanovanja grem od doma, kako je z mojim zavarovanjem in podobnim? Status bi sicer imel in tudi naslova ne bi spreminjal (še 2 leti - 3.letnik in absolvent)."
    },
    {
        "role": "assistant_4",
        "message": "Za pogodbo mi na zs pošlji email.  Drugače pa kar se tiče računa 50eur za 10m2. Pri nas je bivalne površine 86m2, tako da razlika od garsonjere ni 10m2 ampak bilžje 15, kar je ena dodatna soba. Pri nas zgleda to tako, da ima vsak par svojo \"spalnico\" (Postelja, omare, pisalna miza), potem je kopalnica z WC, dodatni WC, kuhinja z vso opremo in jedilnim kotom (miza za 6), precej velika dnevna (dva kauča, ps3, televizija, komp za igre), dodatna delovna soba z prostorom za 3-4 osebe. Tako imaš 4 ljudi in štiri ločene prostore v stanovanju. Vsak ima lahko mir če ga potrebuje. Mene pri garsonjeri moti predvsem to,da se nimaš kam umaknit, če rabiš malo mira. Zelo težko se bo nekdo skoncentrirano učil, drugi bo pa televizijo gledal. Jaz se v garsonjeri počutim preprosto preve čutesnjeno in mi ni vpeč, da vsak ki pride na obisk sedi na postelji. Pa tudi stroški se delijo na štiri osebe. Seveda pa 4 osebe pomenijo več možnosti za konflikte, možnost da se kdo odseli in podobno.   Stanovanja ti načeloma ni potrebno belit, ker to spada pod stroše najemodajalaca. Seveda dokler govorimo ob normalni obrami. Nakazila na TRR so fina tudi zato, ker obstaja sledljivost plačil in točno veš kdaj in koliko si plačal. Odpovedni rok je pri daljših najemih (leto in več) skoraj vedno tri mesece. To da dovolj časa tako lastniku kot najemodajalcu dovolj časa v primeru, da eden želi prekinit pogodbo. Predvsem pa se noben lastnik ne bo strinjal, da imaš ti krajši odpovedni rok kot on."
    },
    {
        "role": "assistant_4",
        "message": "Zasebniki vs. posredniki: Ne vem točno a ciljaš na to, dabi šel v firmo in jih pooblastil,da ti najdejo stanovanje ali samo to, da stanovanje preko oglasa oglašuje nepremičninsko podjetje? V vsakem primeru bo nepremičninska agencija pobrala provizijo. Načeloma je to ena najemnina. V tej ceni pa ne dobiš kaj dosti. Pogodbo boš mora še vedno popisat sam in tudi nobene odgovornosti v primeru kasnejših težav ne nosijo. Ponavadi potem oni pripravijo pogodbo ampak to vzame točno pol ure dela. Je pa res, da lstniki ki oddajajo svoja stanovanja preko nepremičniniske agencije ponavadi ne živijo v bližini in se jim ne ljubi kaj dosti ukvarjat z stanovanjem.  Varščina, predplačilo, plačilo za več mesecev. Vse te stvari so stvar dogovora. Najbolj normalno je varščina v višini enega do 3 mesecev. Iz tega zneska potem najemodajalec pokrije škodo, ki bi jo povzročil v stanovanju ali pa če ne bi plačeval najemnine oziroma bi se predčasno izselil. Osebno sem mnenja, da preveč vnaprej ni pametno plačevat najemnine (pol leta in več), ker nikoli ne veš kako se bodo stvari obrnile. Sploh glede na to, da najemodajalca ne poznaš."
    },
    {
        "role": "assistant_3",
        "message": "V garsonjeri je dejansko to problem, da se vse dogaja v eni sobi in je tudi za par tečno, pa če se imata še tako rada. Dokler oba počneta isto, je vse OK, zaplete pa se takoj, ko bi en spal/študiral/delal, drugi pa gledal tv/poslušal muziko/se igral z računalnikom ... Zna biti kar dober in povsem nepotreben recept za slabo voljo ali celo kreg. Garsonjere so namenjene za enega človeka.  Kar se posrednikov tiče, so samo za gnečo in dodatne stroške. Nepremičninska agencija si vzame enomesečno najemnino, koristi pa ni nobene od nje.  Kar se tvojega statusa tiče, se načeloma nič ne spremeni.  O."
    },
    {
        "role": "assistant_8",
        "message": "ko si že zgoraj omenil pošto - to se da dokaj enostavno rešiti na tvoji lokalni pošti - preusmeritev pošiljk. Ni neka huda cifra in velja lahko za do 1 lete in to potem po potrebi/želji podaljšaš. Vse kar je, je to, da pač kuverto dobiš 1 dan pozneje :)"
    },
    {
        "role": "user",
        "message": "Hja to je res glede garsonijer da so res male. Načeloma mene to ne moti oz. bom šel na boljše saj imam trenutno zase samo 80/6=13,3m2 površine, kar pomeni v praksi da sem v isti sobi z bratom in sestro in je moja edina lastnina prekratka postelja in pisalna miza, miru seveda ni, zasebnosti pa tudi bolj malo.   Po mojem mnenju bi že vzdržala 2-3 leta ker trenutno finančno drugače ne kaže. Cene najema večjih stanovanj v Ljubljani pa so že nenormalne (že za garsonijere). Predvsemm zato ker naju zanima kako bova funkcionirala v real life situacijah tudi ne nameravava deliti stanovanja z drugim parom. Ideja ni slaba, vendar mogoče kasneje."
    },
    {
        "role": "assistant_9",
        "message": "Problem je, ko hočeš skuhati eno normalno kosilo, pa ti po pečenih piškah smrdijo pravkar oprane cunje, ki jih imaš obešene 2m stran.  Problem je, ko hočeš koga povabit na pir.  Drugače je pa garsonjera kar kul."
    },
    {
        "role": "assistant_7",
        "message": "No jaz od lastnika, ki hoče da mu prepleskam stanovanje ne bi najel stanovanja. Ne toliko zaradi stroškov, bolj zato ker kaže na to da bo morebitno težave delal tudi pri drugih zadevah, ki se bodo obrabile (parket, gospodinjske naprave itd.). Ampak to sem pač jaz. Mogoče pa kdo rad pleska stanovanja in bo vesel tega. Jaz sem mnenja, da je stanovanje potrebno redno vzdrževat (pleskanje je standardno vzdrževalno orpavilo) in za to mora skrbeti lastnik (razen manjših stvari kot so žarnice in podobno), tako da pričakujem da bo del najemnine šel tudi za to."
    },
    {
        "role": "assistant_4",
        "message": "Odvisno od primera do primera. Pri najemu smo mi recimo sami preleskali stanovanje in smo zaradi tega plačali manj najemnine, pa še barve smo si sami zbrali."
    },
    {
        "role": "assistant_7",
        "message": "@assistant_4 je 4. avg 2010 ob 13:59 izjavil:Odvisno od primera do primera. Pri najemu smo mi recimo sami preleskali stanovanje in smo zaradi tega plačali manj najemnine, pa še barve smo si sami zbrali.   No to je kar sprejemljiva rešitev."
    },
    {
        "role": "assistant_10",
        "message": "@assistant_7 je 4. avg 2010 ob 13:57 izjavil:No jaz od lastnika, ki hoče da mu prepleskam stanovanje ne bi najel stanovanja. Ne toliko zaradi stroškov, bolj zato ker kaže na to da bo morebitno težave delal tudi pri drugih zadevah, ki se bodo obrabile (parket, gospodinjske naprave itd.). Ampak to sem pač jaz. Mogoče pa kdo rad pleska stanovanja in bo vesel tega. Jaz sem mnenja, da je stanovanje potrebno redno vzdrževat (pleskanje je standardno vzdrževalno orpavilo) in za to mora skrbeti lastnik (razen manjših stvari kot so žarnice in podobno), tako da pričakujem da bo del najemnine šel tudi za to.   Če dobiš frišno beljeno stanovanje, potem se pričakuje, da boš takšnega tudi vrnil"
    },
    {
        "role": "user",
        "message": "Vidim da ideje kar padajo. Nekaj garsonjer ima tudi mini balkon kjer lahko sušiš cunje kot sem gledal in greš na pivo ven v bar kjer je ambient boljši.   Moram zdaj nardit domačo nalogo in prebrat stanovanjski zakon in še preostale ponudbe, čeprav se bo stanje po navalu študentov najverjetneje precej spremenilo."
    },
    {
        "role": "assistant_11",
        "message": "Jaz osebno imam z najemom zelo dobre izkušnje. V prvem stanovanju sem imel določene fiksne stroške (stanovanje v hiši) kar je meni seveda maksimalno odgovarjalo. Sedaj, ko sem v bloku se stroški plačujejo posebej. V mojem primeru imam dogovorjeno, da na TRR nakažem najemnino + stroške. Lastnica plača stroške in mi posreduje vse položnice z vsemi prilogami, da dejansko vidim za kaj plačujem. Sklenjena je najemna pogodba v kateri je med drugim zapisano tudi kaj od opreme je v stanovanju, kakšni so pogoji odpovedi, kaj so moji in kaj njeni stroški, znesek najemnine (če želi najemodajalec zapisati nižji znesek na pogodbo zaradi davka si pribori še ti sebi nižji znesek za najemnino. Če že imejta potem oba korist ne samo on na tvoj račun). Kar je vzdrževalnih del v stanovanju jih katere je mogoče opravim sam pri najemnini pa se odšteje strošek materiala. Ob vsaki stvari, ki je njen strošek se posvetujem z lastnico in potem kot je dorečeno stvari sam uredim.  Za enkrat lahko rečem, da sem izredno zadovoljen s stanovanjem, lokacijo in z lastnico se razumeva zelo dobro in se lahko dogovoriva.  Kar pa peče pa so dejansko poračuni! Tukaj bi ti priporočal, da si pazljiv. Preden se vseliš v stanovanje se z najemodajalcem dogovori, da se sporoči stanje vseh števcev, da se vidi, če bo do dne tvoje vselitve kak hud poračun. Vsekakor si ne želiš plačat stroška elektrike/plina/ogrevanja, ki ga nisi sam pridelal. Iz vidika dobre volje lastnika, če bo pri tem želel sodelovati in tvoje poštenosti to storiš tudi sam preden se odseliš iz stanovanja, da urediš zadeve. Sicer pa je smiselno, da tudi sam sporočaš vsak mesec stanje elektrike/plina/ogrevanja in s tem dejansko plačuješ sprotno porabo po števcu, da te ne preseneti kakšen poračun kot je mene prejšni mesec za plin  No jaz sem imel tudi idejo, da bi kako steno prebarval v barvno in se je lastnica strinjala, če bo primerno izvedeno. Na koncu sem idejo opustil, ker je to malce znanosti kam paše kakšna barva. Sem pa recimo ob vselitvi sam prebelil stanovanje, ker bi bilo malarja potrebno čakat nekaj dni meni pa se je mudilo. Lastnica je plačala material in to je bilo to  Po navalu študentov je ponudba slabša in po mojih izkušnjah dražja, čeprav se še vedno marsikaj dobi. Pač je potrebno spremljat ponudbo na tržišču."
    },
    {
        "role": "assistant_3",
        "message": "Če dobiš frišno beljeno stanovanje, potem se pričakuje, da boš takšnega tudi vrnil Zakaj le? A če dobiš nov pralni stroj, moraš tudi kupiti novega, ko greš? Redno beljenje stanovanja sodi k vzdrževanju stanovanja in je stvar lastnika, ne najemnika. Lahko pa se najemnik ponudi, da prebeli stanovanje po ugodni ceni.  O."
    },
    {
        "role": "assistant_12",
        "message": "@assistant_3 je 3. avg 2010 ob 21:55 izjavil:Od študentov nekako zaslužijo ponavadi večV večjih stanovanjih, kjer lahko ločeno oddaš več sob. V garsonjeri je načeloma vseeno, ali imaš študenta ali ne, za nedoločen čas pa ti itak nihče ne bo uradno oddal. Boš moral podaljševati vsako leto posebej. Čez noč te pa nikjer ne morejo ven vreči, še zlasti, če imaš pogodbo po predpisih.  O.  glih cez mejo, v avstriji ti (glede prvega dela seveda) OPu pa predlagam, naj najprej dokonca faks in najde vsaj studentsko delo, potem pa sele selitev."
    },
    {
        "role": "assistant_13",
        "message": "@user - na zadnje ko sem gledal, so garsonjere imele enake cene, kot enosobna stanovanja. Svetujem ti, da si vzameš malo več časa in najdeš dovolj poceni enosobno ali celo eno in pol sobno stanovanje. Kar se tiče pa najemodajalcev - na žalost se boš šele z izkušnjami navadil zavohati kretene, jaz nimam nekih pravil pri tem, ampak sem se dosti selil in se naučil med ogledom stanovanja in skozi pogodbo ugotoviti kolko so kul lastniki. Ko pa nekaj časa že živiš v LJ, kar hitro ugotoviš da je Slovenija majhna in da lahko še hitro koga kaj vprašaš - vedno kdo koga pozna :D"
    },
    {
        "role": "assistant_14",
        "message": "@assistant_13 je 12. avg 2010 ob 00:31 izjavil:@user - na zadnje ko sem gledal, so garsonjere imele enake cene, kot enosobna stanovanja. Svetujem ti, da si vzameš malo več časa in najdeš dovolj poceni enosobno ali celo eno in pol sobno stanovanje. Kar se tiče pa najemodajalcev - na žalost se boš šele z izkušnjami navadil zavohati kretene, jaz nimam nekih pravil pri tem, ampak sem se dosti selil in se naučil med ogledom stanovanja in skozi pogodbo ugotoviti kolko so kul lastniki. Ko pa nekaj časa že živiš v LJ, kar hitro ugotoviš da je Slovenija majhna in da lahko še hitro koga kaj vprašaš - vedno kdo koga pozna :D   Se strinjam. Nekaj idej pri iskanju najemnega stanovanja:  1. Dajta oglase (nepremičninski portali, salomonov oglasnik...), da iščeta stanovanje, sta urejena, z rednimi dohodki... Tako imata več možnosti, da dobite dobre najemodajalce. Prav tako vprašajta kolege / znance ali poznajo koga - poznam dosti primerov, ko so najemodajalci dobili dobre najemnike, najemniki pa nizke najemnine.  2. Oglaševana cena oz. cena, ki jo pove najemodajalec ponavadi ni končna. Najmočnejša pogajalska strategija je, da imaš zbranih več ponudb - lahko rečeš ali toliko ali pa grem drugam.  3. Glede na to, da testirata ali sta za živeti skupaj, se dobro pogovorita o: - lokaciji - koliko bo kdo plačeval - ostalih potrebah in željah"
    },
    {
        "role": "assistant_15",
        "message": "Midva sva zadnje leto živela v 2 sobnem stanovanju (cca. 50m2) skupaj z mojo sestro.  Stroški: - 400EUR najemnina - upravnik (voda, upravljanje, hišnik...): 20 - 40EUR - elektrika: 10 - 50EUR (izolacija je bila v *** in smo pozimi uprabljali kalorifer, da je bilo za zdržat) - plin: 15 - 70EUR - internet po naši izbiri - hrana: vsekakor 100EUR na vsakega - varščina 800EUR  Začasnega bivališča nisva prijavila, ker niti ni bilo potrebe. Pošto sva lahko preusmerila. Najemnino smo vedno plačevali 20. v mesecu za tekoči mesec preko NLB klika, stroške sem plačala, ko je bilo pač treba in po mailu poslala potrdilo. Glede tega je bilo res super, ker se praktično v celem letu sploh nismo videli z lastniki.  Pohištvo smo lahko premikali po želji, ostalo niti ni bilo potrebno, ker je stanovanje staro 10 let in na prvi pogled v dobrem stanju.   Bodi pa pozoren na: - za kako dolgo sklepaš pogodbo (odpovedni rok zate in za njih - rabiš vsaj mesec, da najdeš stanovanje in se preseliš) - v pogodbi naj bo navedena vsa oprema stanovanja, da ne bo potem kaj narobe - v pogodbi naj bo navedeno kdaj, kako in pod katerimi pogoji dobiš nazaj varščino (kaj se šteje pod normalno uporabo itd.) - skratka, poskusi se čimbolj zavarovati. Ni nujno, da bo kaj narobe, lahko pa je. - pazi tudi na lego stanovanja, kakovost oken, izolacijo (to nas je največ stalo - imeli smo celo 16 stopinj pozimi v stanovanju)  In če ti bo kaj koristilo, si lahko preneseš in prilagodiš vprašalnik, ki sva ga imela, ko sva kupovala stanovanje. Sicer sva izgledala kot dva frika, je pa to način, da nič ne pozabiš in potem laže primerjaš stanovanja med sabo.  Klik  Pogumno in veliko sreče"
    },
    {
        "role": "assistant_10",
        "message": "@assistant_3 je 4. avg 2010 ob 14:36 izjavil:Če dobiš frišno beljeno stanovanje, potem se pričakuje, da boš takšnega tudi vrnil Zakaj le? A če dobiš nov pralni stroj, moraš tudi kupiti novega, ko greš? Redno beljenje stanovanja sodi k vzdrževanju stanovanja in je stvar lastnika, ne najemnika. Lahko pa se najemnik ponudi, da prebeli stanovanje po ugodni ceni.  O.   Stvar dogovora ane."
    },
    {
        "role": "assistant_12",
        "message": "stanovanj se ne beli vsako leto"
    },
    {
        "role": "assistant_15",
        "message": "@assistant_10 je 12. avg 2010 ob 11:02 izjavil:@assistant_3 je 4. avg 2010 ob 14:36 izjavil:Če dobiš frišno beljeno stanovanje, potem se pričakuje, da boš takšnega tudi vrnil Zakaj le? A če dobiš nov pralni stroj, moraš tudi kupiti novega, ko greš? Redno beljenje stanovanja sodi k vzdrževanju stanovanja in je stvar lastnika, ne najemnika. Lahko pa se najemnik ponudi, da prebeli stanovanje po ugodni ceni.  O.   Stvar dogovora ane.   Stvar dogovora, ja. Pri nas so celo enkrat vmes oni prišli prebelit (oz. so najeli pleskarja, ki je opravil v enem dopoldnevu)."
    },
    {
        "role": "assistant_10",
        "message": "Odvisno. Jaz kadim, pa sem prisiljen farbati pogostoje :)"
    },
    {
        "role": "assistant_14",
        "message": "@assistant_15 je 12. avg 2010 ob 10:57 izjavil:Midva sva zadnje leto živela v 2 sobnem stanovanju (cca. 50m2) skupaj z mojo sestro.  Stroški: - 400EUR najemnina - upravnik (voda, upravljanje, hišnik...): 20 - 40EUR - elektrika: 10 - 50EUR (izolacija je bila v *** in smo pozimi uprabljali kalorifer, da je bilo za zdržat) - plin: 15 - 70EUR - internet po naši izbiri - hrana: vsekakor 100EUR na vsakega - varščina 800EUR  Začasnega bivališča nisva prijavila, ker niti ni bilo potrebe. Pošto sva lahko preusmerila. Najemnino smo vedno plačevali 20. v mesecu za tekoči mesec preko NLB klika, stroške sem plačala, ko je bilo pač treba in po mailu poslala potrdilo. Glede tega je bilo res super, ker se praktično v celem letu sploh nismo videli z lastniki.  Pohištvo smo lahko premikali po želji, ostalo niti ni bilo potrebno, ker je stanovanje staro 10 let in na prvi pogled v dobrem stanju.   Bodi pa pozoren na: - za kako dolgo sklepaš pogodbo (odpovedni rok zate in za njih - rabiš vsaj mesec, da najdeš stanovanje in se preseliš) - v pogodbi naj bo navedena vsa oprema stanovanja, da ne bo potem kaj narobe - v pogodbi naj bo navedeno kdaj, kako in pod katerimi pogoji dobiš nazaj varščino (kaj se šteje pod normalno uporabo itd.) - skratka, poskusi se čimbolj zavarovati. Ni nujno, da bo kaj narobe, lahko pa je. - pazi tudi na lego stanovanja, kakovost oken, izolacijo (to nas je največ stalo - imeli smo celo 16 stopinj pozimi v stanovanju)  In če ti bo kaj koristilo, si lahko preneseš in prilagodiš vprašalnik, ki sva ga imela, ko sva kupovala stanovanje. Sicer sva izgledala kot dva frika, je pa to način, da nič ne pozabiš in potem laže primerjaš stanovanja med sabo.  Klik  Pogumno in veliko sreče    Plus točke za vprašalnik!"
    },
    {
        "role": "assistant_16",
        "message": "Hvala za vprašalnik."
    },
    {
        "role": "assistant_13",
        "message": "tale vprašalnik je sicer malo bolj obširen od mojega, ampak je nujnost pri iskanju stanovanj. sam sem se dosti selil po LJ in sem vsako leto pogledal tudi veliko stanovanj, saj sem ponavadi pred vselitvijo videl vsaj 10+ stanovanj - da lahko izbereš najboljšega, moraš imeti neke kriterije, ki niso samo cena - ponavadi pomaga tudi, če si lahko narediš kakšno fotografijo med ogledom."
    },
    {
        "role": "assistant_15",
        "message": "Ni za kaj :)   Če kdo rabi word različico, naj mi pošlje zasebno sporočilo. Tako obširen je pa, ker sva kupovala stanovanje. Takrat sem iskala vprašalnik na netu in nič našla, pa sva naredila svojega. Tako da, če bo komu pomagalo, super."
    },
    {
        "role": "assistant_12",
        "message": "tisto pogodbo se da tudi kupiti, v bistvu je okrnjena kopija stanovanjskega zakona."
    },
    {
        "role": "assistant_4",
        "message": "??? Verjetno misliš, da se da pogodbo, ki je napisana na podlagi stanovanjskega zakona kupit?"
    },
    {
        "role": "assistant_17",
        "message": "Za 500 EUR/mesec dobiš že lep kredit in kupiš stanovanje izven Ljubljane.  Sedaj se ga splača vzeti v švicarjih. Seveda nobena banka to ne ponuja ... , ker se jim dolgoročno ne splača ...  Seveda stanovanje kupiš samo pod pogojem, da bosta ostala skupaj. Ampak najprej je treba punco stestirat če v redu deluje, preden gre človek v skupne investicije ...  LP I."
    }
]