[
    {
        "role": "user",
        "message": "Za štart forum, da dobim par idej ker o tem nimam pojma potem pa naprej.  Za postavitev majhnega objekta t.i \"vikend\", potrebujem gradbeno dovoljenje? A lahko ta objekt postavim na nezazidljivi parceli? Vikend ne bi imel elektrike iz javnega omrežja."
    },
    {
        "role": "assistant_0",
        "message": "https://www.uradni-list.si/glasilo-urad... 6. člen (enostaven objekt) (1) Enostaven objekt je konstrukcijsko nezahteven objekt, ki ne potrebuje posebnega statičnega in gradbenotehničnega preverjanja, ki ni namenjen prebivanju in ni objekt z vplivi na okolje. Enostavni objekti so navedeni v prilogi 2 te uredbe.  (2) Poleg enostavnih objektov iz priloge 2 te uredbe je enostaven tudi objekt, ki je proizvod, dan na trg v skladu s predpisom, ki ureja tehnične zahteve za proizvode in ugotavljanje skladnosti, če je povezan s tlemi in ni namenjen prebivanju.  (3) Objekti iz prvega in drugega odstavka tega člena, za katere je predpisana pridobitev soglasja v varovalnem pasu ali varovanem območju, se štejejo za enostavne objekte samo pod pogojem, da je tako soglasje pridobljeno.  (4) Če se objekt iz prvega ali drugega odstavka tega člena gradi na območju obstoječe pozidave, pridobitev soglasij iz prejšnjega odstavka ni potrebna, razen če umestitev enostavnega objekta posega v območja varovalnih pasov ali varovana območja. 8. člen (pogoji umeščanja nezahtevnih in enostavnih objektov v prostor) (1) Šteje se, da je pogoj upoštevanja določb prostorskega akta ali drugega predpisa občine v zvezi z gradnjo nezahtevnih in enostavnih objektov upoštevan, če so izpolnjeni naslednji pogoji:  - glede odmikov: da morajo biti najbolj izpostavljeni deli objekta od meje sosednjega zemljišča odmaknjeni za polovico svoje višine, pri vkopanih objektih najmanj 1,5 m, ograja kot enostaven objekt in objekt brez kriterija višine pa se lahko gradi na mejo;  - glede dopustne namenske rabe: da namen enostavnega ali nezahtevnega objekta dopolnjuje namensko rabo obstoječe pozidave, oziroma da ni v nasprotju z namensko rabo, ki je določena v prostorskem aktu;  - glede dovoljenega oblikovanja, materialov in velikosti: da s svojo velikostjo, materiali ter drugimi oblikovnimi značilnostmi ne kvari splošnega videza prostora in v prostoru ne izstopa oziroma v primeru dopolnitve obstoječe pozidave: da glede na velikost, materiale, barvo in druge oblikovne značilnosti ne odstopa od že zgrajenih objektov oziroma sledi tipologiji že zgrajenih objektov.  (2) Za parcelo, namenjeno gradnji, se šteje:  - gradbena parcela, ki je bila določena z upravno odločbo kot funkcionalno zemljišče ali  - zemljiška parcela ali  - v primeru obstoječe pozidave: parcela oziroma parcele na katerih leži objekt oziroma objekti za katere je bilo pridobljeno gradbeno dovoljenje.  (3) Pravila iz prejšnjih odstavkov se ne uporabljajo za objekte, za katere posebni predpisi določajo, da je njihova gradnja v javno korist. (4) Ne glede na določbe tega člena se za pogoje umeščanja v prostor ob gradnji nezahtevnih in enostavnih objektov uporabljajo določbe prostorskega akta ali drugega predpisa občine, če so za investitorja ugodnejše.   Enostavni objekti tudi ne smejo biti namenjeni prebivanju"
    },
    {
        "role": "assistant_1",
        "message": "A bi lahko dejansko dobil kazen, če bi prespal v takem \"Enostaven objektu\" nekaj dni na leto? Kaj pa če gre za taborjenje?"
    },
    {
        "role": "assistant_2",
        "message": "@assistant_1 je 22. avg 2017 ob 01:28 izjavil:A bi lahko dejansko dobil kazen, če bi prespal v takem \"Enostaven objektu\" nekaj dni na leto? Kaj pa če gre za taborjenje?   od koga ?? ne moreš paprijavit stalnega bivališča tam, čeprav poznam par folka ki se je preselilo iz bloka v vikende svojih staršev, in dejansko jim celo poštar nosi pošto, ajde samo do bližnjega kmečkega turizma, ampak nafto iz petrola pa jim pripeljejo do bajte, pa ni nobena lesena, vse siporeks in modulerc ter betonske plate, očitno črna gradnja, ampak živijo tam že kr preko 10 let."
    },
    {
        "role": "assistant_3",
        "message": "Postaviš mobilno hiško. Samo taka mora biti da se je da odpeljat... nek čuden zakon na to temo...  Oz. enostaven objekt pod 30m2."
    },
    {
        "role": "assistant_4",
        "message": "Zakaj noben priloge ne da zraven? https://www.uradni-list.si/files/RS_-20...   Nezahtevni objekti - Majhna stavba (stavba majhnih dimenzij, v pritlični, enoetažni izvedbi, ki ni namenjena bivanju, lahko tudi prislonjena k stavbi, objekti v javni rabi) - Površina nad 30 m2 do vključno 50 m2. V to spada: garaža, lopa, uta, nadstrešek, drvarnica, pokrita skladišča za lesna goriva, senčnica, letna kuhinja, savna, fitnes, zimski vrt, vetrolov   Pomožni kmetijsko-gozdarski objekt (objekt, namenjen kmetijski pridelavi, gozdarskim opravilom in vrtnarjenju) - Stavbe: površina nad 40 m2 do vključno 150 m2 in višina nad 5 m do vključno 6 m Stolpni silosi: višina nad 5 m do vključno 10 m Gradbenoinženirski objekti: višina nad 5 m do vključno 10 m Dvojni kozolci (toplarji): površina nad 40 m2 do vključno 150 m2 Zbiralnik gnojnice ali gnojevke: do vključno 1000 m? Sem med drugim spada: kozolec, kmečka lopa, pastirski stan, grajeni rastlinjak, silos, skedenj, senik, kašča, gnojišče, kompostarna za gnojevko, koruznjak, klet, vinska klet, pokrita skladišča za lesna goriva, zbiralnik gnojnice ali gnojevke, napajalno korito, krmišče, hlevski izpust, grajeno molzišče, grajena obora, grajena ograja za pašo živine, grajena ograja ter opora za trajne nasade, grajena poljska pot, grajena gozdna prometnica Sem ne spada: pomožna kmetijsko-gozdarska oprema, ki ni objekt oziroma ni grajena (npr. brajda, klopotec, kol, količek, žična opora, opora za mrežo proti toči, opora za mrežo proti ptičem, obora, ograja za pašo živine, ograja ter opora za trajne nasade), negrajena gozdna prometnica, poljska pot, premični tunel in nadkritje, zaščitna mreža, lovska preža    Torej komot si postaviš toplarja in si urediš vrhnji del za spanje.   http://www.tvambienti.si/03/11/2016/his..."
    },
    {
        "role": "assistant_5",
        "message": "Uporabit moraš domišljijo. Uradno je enostaven objekt, kmetijski objekt, namenjen za neko dovoljeno uporabo, katero pač nekajkrat na leto spremeniš in tam prespiš. Ni pa to čisto po reglcih. Če imaš dobre sosede, nimaš problemov, če se pa najde kakšen res \"dober sosed\" pa ti zna poslati inšpekcijo."
    },
    {
        "role": "user",
        "message": "Če imaš dobre sosede, nimaš problemov, če se pa najde kakšen res \"dober sosed\" pa ti zna poslati inšpekcijo.   Sosedje so in bojo samo medvedje, srnjad in druge živali. Vikend bi stal v gozdu, 5 km od prve hiše (sorodniki)."
    },
    {
        "role": "assistant_0",
        "message": "Kaj pa kakšen ladijski zabojnik, predelan v \"mobilno\" hiško?"
    },
    {
        "role": "user",
        "message": "Ma raje ne. Še vedno želim(o), da zadeva zgleda vsaj malo spodobna. Imam možnost tudi (prave) mobilne hiše, ker jih kolega izdeluje ampak mi vseeno tudi ta možnost ne diši preveč, čeprav so te mobilne hiške namenjene že bolj prebivanju (elektrika, voda, sobe, kuhinja, wc,..). Sicer pa tudi grozno drage niso. Za 18k € je materiala in potem par jurjev je delo. Koliko pa bi porabil za izdelavo vikenda, pa še nisem tako daleč."
    },
    {
        "role": "assistant_0",
        "message": "Kot je že bilo omenjeno zgoraj, karkoli zgrajenega, ki je namenjeno bivanju, je problematično za državo in boš lahko dobival kazni, ali celo zahtevo za odstranitev.  Če je 18kEUR materjala za mobilno hiško, potem bo tudi karkoli drugega podobno, če boš hotel podoben standard. Mogoče lahko kolegu rečeš, da ti naredi kakšno osnovno poceni verzijo, ki vključuje samo ogrodje, ostalo pa sam zmontiraš."
    },
    {
        "role": "assistant_6",
        "message": "@assistant_0 je 22. avg 2017 ob 09:54 izjavil:Kaj pa kakšen ladijski zabojnik, predelan v \"mobilno\" hiško?  Raje postavi sušilnico sadja po vzoru Türka."
    },
    {
        "role": "user",
        "message": "Bivalo se tam zagotovo ne bi. Mogoče za prespat parkrat na leto, več kot to ne. Da bi dobil kazen zato ker bi parkrat prespal me niti malo ne skrbi (vso srečo civilizaciji pri iskanju vikenda). Bi pa rad vseeno mel zadeve porihtano z državo v smislu vseh potrebnih dovoljenj za tole. To je ubistvu tudi vse kar me sedaj zanima."
    },
    {
        "role": "assistant_0",
        "message": "@user je 22. avg 2017 ob 10:21 izjavil:Bivalo se tam zagotovo ne bi. Mogoče za prespat parkrat na leto, več kot to ne. Da bi dobil kazen zato ker bi parkrat prespal me niti malo ne skrbi (vso srečo civilizaciji pri iskanju vikenda). Bi pa rad vseeno mel zadeve porihtano z državo v smislu vseh potrebnih dovoljenj za tole. To je ubistvu tudi vse kar me sedaj zanima.  Kolikokrat boš ti prespal niti ni važno, organe bolj zanima kako je opremljeno. Če imaš kuhinjco in pojsteljo not, boš težko rekel, da ni namenjena bivanju. Mobilna hišica nekako zabriše meje, ker je premična. Za kakrkoli drugega normalno opremljenega, bo uradno potrebno gradbeno.   @assistant_6 je 22. avg 2017 ob 10:19 izjavil:@assistant_0 je 22. avg 2017 ob 09:54 izjavil:Kaj pa kakšen ladijski zabojnik, predelan v \"mobilno\" hiško?  Raje postavi sušilnico sadja po vzoru Türka.  http://www.rtvslo.si/lokalne-novice/tue..."
    },
    {
        "role": "assistant_7",
        "message": "Pozabi na nelegalno gradnjo, spremljaj oglase, v naši vasi sta se dva vikenda prodajala za 10.000 evrov. Sem dostkrat mimo hodil in vem, da nista bila slaba."
    },
    {
        "role": "user",
        "message": "Kot sem že omenil, nelegalna gradnja ne pride v poštev. Ne vlagam denarja nekam, kar bom potem prisiljen porušit.  Kolikokrat boš ti prespal niti ni važno, organe bolj zanima kako je opremljeno  Sliši se logično."
    },
    {
        "role": "assistant_8",
        "message": "@user preberi si nov zakon k pride drug let"
    },
    {
        "role": "assistant_4",
        "message": "Tudi v novem zakonu boš toplarja lahko še vedno postavil na vsak travnik in jaso sredi gozda."
    },
    {
        "role": "assistant_5",
        "message": "Kmetijski objekt postaviti na kmetijsko površino je precej bolj enostavno in še pri kvadraturi in višini nisi tako omejen.  Pozanimaj se v tej smeri."
    },
    {
        "role": "assistant_9",
        "message": "@user je 22. avg 2017 ob 10:21 izjavil:Bivalo se tam zagotovo ne bi. Mogoče za prespat parkrat na leto, več kot to ne. Da bi dobil kazen zato ker bi parkrat prespal me niti malo ne skrbi (vso srečo civilizaciji pri iskanju vikenda). Bi pa rad vseeno mel zadeve porihtano z državo v smislu vseh potrebnih dovoljenj za tole. To je ubistvu tudi vse kar me sedaj zanima.  Lej, za parkrat letno prespat zdaj hočeš vržti za 18k materiala + še par jurjev?  A ne bi šel raje v kak hotel, kjer stane nočitev par 100€, pa boš še vseeno ceneje čez prišel?  Ali pa si nabavi rabljen avtodom."
    },
    {
        "role": "user",
        "message": "Hotela ni v gozdu, \"daleč\" proč od civilizacije, kjer pridem lahko kadarkoli se mi zapaše, spečem na roštilju kak čevap, diham svež gorski zrak in se s svojimi tudi tam družim, brez da bi mi kdo najedal.  Parcelo imam, denar prav tako ni problem. Drugače hvala za popolnoma zgrešeno idejo."
    },
    {
        "role": "assistant_0",
        "message": "@assistant_4 je 22. avg 2017 ob 11:03 izjavil:Tudi v novem zakonu boš toplarja lahko še vedno postavil na vsak travnik in jaso sredi gozda.  Pa kaj je s tabo in tem toplarjem? A zej bo pa zmetal 20kEUR+ za en ogromen lesen skedenj, kjer bo seno shranjeval? Če nisi vedel, je tista bajturina zgrajena na tem stilu normalno potrebovala gradbeno dovolenje..."
    },
    {
        "role": "assistant_4",
        "message": "Jaz sem dal tisto bajturino samo kot primer.   Toplar je dvojni senik in na sredini v prvem štuku je prostor, ki ga lahko preurediš tudi za spanje, spodaj pa imaš žar in ostalo. In to je najcenejša zadeva, ki jo lahko narediš brez papirjev.   To je toplar, ki mu samo srednji del zapreš in imaš prostor za spanje:"
    },
    {
        "role": "assistant_10",
        "message": "Ja to je pa res strašno poceni, zastonj skoraj."
    },
    {
        "role": "assistant_4",
        "message": "Sej je napisal 18k evrov, ali ni?  Toplarje prodajajo po 5000EUR  http://www.bolha.com/kmetijstvo-gozdars...  Tukaj ti ga naredijo za malo več kot 19k - ampak na novo z novim lesom, kritina,... http://www.bolha.com/gradnja/montazne-h..."
    },
    {
        "role": "assistant_10",
        "message": "Plus vsa oprema, okna in inštalacije. Kako bi to lahko blo cenejše od neke \"mobilne hiške\", ki je približno taka, samo sedemkrat manjša."
    },
    {
        "role": "assistant_6",
        "message": "Bivalni kontejner je pomoje najcenejša rešitev, če se ga seveda da pripeljati na lokacijo."
    },
    {
        "role": "assistant_4",
        "message": "@assistant_10 je 22. avg 2017 ob 13:06 izjavil:Plus vsa oprema, okna in inštalacije. Kako bi to lahko blo cenejše od neke \"mobilne hiške\", ki je približno taka, samo sedemkrat manjša.   Kakšne inštalacije? Nobenih inštalacij ni. Tip je napisal da bo imel za žurke parkrat na leto, da tam naredi žurko, zapeče čevape in potem tam prespi. Za to lahko napolnjen akumulator prinese ali pa agregat, če hoče imet elektriko.  Okna so pa zraven v paketu. Poglej spodaj pri oglasu, kaj je vse napisano."
    },
    {
        "role": "assistant_6",
        "message": "Žurka pod lesenim kozolcem je zelo slaba ideja, tako kot lesen štedilnik .  Za njegove potrebe bi za čas žurk/\"bivanja\" postavil šotor (da je občutljiva roba pod streho, npr agregat, ozvočenje, hrana), počistil prostor dreves in grmovja, postavil klopi, mize in to je to. Za spanje par velikih napihljivih zračnih blazin.  Vse skupaj potem spraviš v en gradbeni železni kontejner, da ne voziš vsakič na lokacijo."
    },
    {
        "role": "assistant_10",
        "message": "@assistant_4 je 22. avg 2017 ob 13:11 izjavil:@assistant_10 je 22. avg 2017 ob 13:06 izjavil:Plus vsa oprema, okna in inštalacije. Kako bi to lahko blo cenejše od neke \"mobilne hiške\", ki je približno taka, samo sedemkrat manjša.   Kakšne inštalacije? Nobenih inštalacij ni. Tip je napisal da bo imel za žurke parkrat na leto, da tam naredi žurko, zapeče čevape in potem tam prespi. Za to lahko napolnjen akumulator prinese ali pa agregat, če hoče imet elektriko.  Okna so pa zraven v paketu. Poglej spodaj pri oglasu, kaj je vse napisano.  Karkoli je not, je to overkill. Lesena brunarica z narisanimi kolesi je še zmeraj cenejša, ker je manjša, pa glih tolk legalna kot to."
    },
    {
        "role": "assistant_11",
        "message": "Nehajte ciganarij psotavljat po Sloveniji. Še tiste grde plastične hangarje za kmetijske stroje bi morali prepovedat. Ne pa da gledaš krasno polje znotraj nature 2000, kar enkrat te v oko zakolje nagrvžno zelen plastičen hangar.  Naredite vikend, kjer je to pač legal, če ne pa ne iščite lukenj kako bi nadmudrili zakonodajo. Zvečer ob šanku pa čez Bavčarja udrihat."
    },
    {
        "role": "assistant_4",
        "message": "@assistant_11, skedenj ali enojni ali dvojni (toplar) lahko postaviš kjerkoli na vsakem travniku ali jasi sredi gozda in to nič ne kazi narave.  @assistant_10, lesena brunarica ni legalna brez soglasja občine. Kozolec je.  Konspirator, kako so pa vlčsih v lesenih objektih kurili pozimi, da jih ni zeblo?"
    },
    {
        "role": "assistant_10",
        "message": "Vrtna uta (do 50m2) je čisto v istem rangu kot toplar, nezahteven objekt."
    },
    {
        "role": "assistant_4",
        "message": "Ja, se strinjam, ampak v uto, ti bo vsak udrl, ker ve da je nekaj notri, toplar je pa kozolec in od daleč se ne vidi, da je tudi bivalni objekt.  Na žalost sredi gozda vikendice ropajo kot za šalo (vsaj na dolenjskem)."
    },
    {
        "role": "assistant_0",
        "message": "Sej je vseeno kaj zgradiš, če boš not dal bivalni prostor in ne bo zadeva premična, boš imel probleme. Če pa ne daš not bivalnega prostora, pa glih ni to fora vikenda..."
    },
    {
        "role": "assistant_12",
        "message": "Ne sredi gozda postavljat kozolca, ker je grdo. Postavi brunarico. Če ti kdo teži, jo pa podreš, pa narediš novo kje drugje."
    },
    {
        "role": "user",
        "message": "Definitivno bi postavil brunarico. Kozolca nisem nikjer omenjal (razen če si mislil na predhodnike, ki so omenili kozolec). Če se na primorskem reče \"vikend\" je to ponavadi približno taka zadeva."
    },
    {
        "role": "assistant_12",
        "message": "Dobro, če pride inšpektor lahko poveš, da ti je @assistant_12 dovolil. Samo pobarvaj oziroma poskrbi, da bo na dovolj sončni legi, da kmalu posivi."
    },
    {
        "role": "assistant_0",
        "message": "@assistant_12 je 22. avg 2017 ob 17:39 izjavil:Dobro, če pride inšpektor lahko poveš, da ti je @assistant_12 dovolil. Samo pobarvaj oziroma poskrbi, da bo na dovolj sončni legi, da kmalu posivi.  Ali pa ne pobarva in bo vse zvito ter popokano po enemu letu...  Ne delaj take, ki jo bo problem podret. Sam je problem, ker se les vseeno zvije in jo je nato težko še enkat sestavit."
    },
    {
        "role": "assistant_13",
        "message": "Pa ste prepričani da se lahko toplar postavi na kmetijsko zemljišče ?  Pred cca 5 leti smo se pozanimali če bi lahko postavili manjši objekt (2x3m) za motike, karjolo... pa so rekli da se na kmetijskem zemljišču ne sme nič postavljat. Niti rastlinjak ni bil dovoljen.  Se je to kej spremenilo ?"
    },
    {
        "role": "assistant_0",
        "message": "2013 so se postopki malo poenostavili glede enostavnih objektov."
    },
    {
        "role": "assistant_13",
        "message": "A ni tko da ne sme bit v nasprotju z prostorskim aktom obcine ?"
    },
    {
        "role": "assistant_4",
        "message": "Daj preberi člene in potem prilogo, ki smo jih že polinkali tukaj."
    },
    {
        "role": "assistant_13",
        "message": "Kolkr se spomnim so kak mesec po teh spremembah dodali clen oz zakon po katerem mora bit gradnja v skladu z obcinskim aktom. Bom preveril na obcini."
    },
    {
        "role": "assistant_14",
        "message": "Sej take komentarje kot beremo tule itak ni čudno da je 3/4 gradenj pri nas neskladnih z gradbeninimi dovoljenji, če le to sploh obstaja. Najprej je treba pogledat občinski prostorski načrt kaj predvideva za tisto lokacijo in kaj je tam dopustno delati.   Tukaj je priloga k uredbi: http://pisrs.si/Pis.web/npb/2013-01-095...  Zazidljivost si pa poglej pod iobcina.si pa najdi svojo občino. Glede na napisano sicer dvomim da je na parceli možno sploh karkoli postavljati."
    },
    {
        "role": "user",
        "message": "Cela zemlja vključuje gozd in nekaj njiv. Ideja je bila, da bi to pač izkoristili in bi se tam postavilo to zadevo, ker prostor za to je idealen. Zato pa sem tudi vprašal, kako je z dovoljenji na takih parcelah, ker o tem nimam blage veze.  Postavljalo se pa itak ne bo nič, dokler ne bo dovolj informacij in ustreznih dovoljenj, če so za to sploh potrebna."
    },
    {
        "role": "assistant_15",
        "message": "Kaj pa v gozdu, da bi si hotel postaviti brunarico najbrž tudi rabiš eno tono papirjev? Kaj pa drevesna hiša to pa najbrž ne rabiš papirjev, ker je od tal?"
    },
    {
        "role": "user",
        "message": "Zaenkrat je bilo govora samo o brunarici. Dvomim, da bojo starši čez 10 let lahko plezali po drevesu v hiško.  Kaj pa v gozdu, da bi si hotel postaviti brunarico najbrž tudi rabiš eno tono papirjev?  Točno o tem tudi sprašujem.   P.S Na forumu ni nobenega, ki ima oz. pozna koga, ki je to že delal?"
    },
    {
        "role": "assistant_15",
        "message": "Ne za hišo na drevesu sprašujem zase :)   Imamo par hektarjev gozda pa sem razmišljal, da bi kdaj postavil kakšno brunarico samo ne vem kako je z papirji.   Za drevesno hišo najbrž ne rabiš papirjhev glede na to, da se ne dotika tal ?    Tole je že hotel :)     A rabiš dovolenja za take stvari ?"
    },
    {
        "role": "assistant_0",
        "message": "Verjetno vse kar vklučuje bivalne prostore uradno potrebuje gradbeno dovoljenje. Ni to Amerika, tam lahko delajo marsikaj. Poglej zakonodajo za vozila tam in tukaj. Kot dan in noč."
    }
]