[
    {
        "role": "user",
        "message": "Rad bi naredil daljši potop na dveh metrih globine, pa me zanima, če je to izvedljivo s tweaknjeno low budget opremo; šnorkla & maska ipd. ali potrebujem kaj ta zaresne potapljaške opreme.   Izkušnje in nasveti kakšnega potapljača so dobrodošli.  Hvala."
    },
    {
        "role": "assistant_0",
        "message": "Potreboval boš vsaj še eno pumpo za kolo in enega v čolnu, ki ti bo pumpal zrak, ker na 2 m globine ne moreš več sam dihat, tudi če imaš tako dolg šnorkel.  O."
    },
    {
        "role": "assistant_1",
        "message": "Lepa, @assistant_0 :)"
    },
    {
        "role": "assistant_2",
        "message": "@assistant_1 je 15. jul 2010 ob 03:06 izjavil:Lepa, @assistant_0 :)  Tako so včasih delali, tako da ni nič nenavadnega."
    },
    {
        "role": "assistant_3",
        "message": "@assistant_0 je 15. jul 2010 ob 02:28 izjavil:Potreboval boš vsaj še eno pumpo za kolo in enega v čolnu, ki ti bo pumpal zrak, ker na 2 m globine ne moreš več sam dihat, tudi če imaš tako dolg šnorkel.  O.   Nevem ce bo pumpa za kolo dovolj."
    },
    {
        "role": "assistant_4",
        "message": "pri potaplanju na 2m bi lahko imel kakšno majšo jeklenko, okoli 2 litersko. Samo to spet ni tako poceni pa še povniti bi jo moral. Na 2 metrih je fino, ker se še nimaš bati dekompreciske bolezni.  Malo offtopic: Mogoče kdo ve kakšno dobro plažo v okolici Crikvenice (pač da je blizu slovenske meje)za potapljat na šnorkel. Tako nekje do 5m, pa da dno morja ni ravno mivka. Me mika, da bi šel ta vikend za en dan na morje."
    },
    {
        "role": "assistant_5",
        "message": "No da se še js malo vsilim v temo ;) Na morje grem v nedeljo in sicer na Cres. Tam je pravi raj za potapljanje in lani sem se potapljal kar z masko na dih. No, letos pa imam možnost da mi kolega posodi harpuno, ampak pravi da te pač s tistim ne smejo dobit, če ne je kazen. Ma kdo kaj več izkušenj s tem kje to preverjajo, če sploh?"
    },
    {
        "role": "assistant_6",
        "message": "Ja rabiš dovolenje... Dobijo te pa če pride kontrola policije z čolnom... razn če jo spretno skriješ pod kamen (če boš vlovil 2m morskega pesa boš tega vrjetno težje skril) :P"
    },
    {
        "role": "assistant_7",
        "message": "Iz Crikvenice se zapelji na otok Krk. Tam maš mnogo skalnatih plaž."
    },
    {
        "role": "assistant_0",
        "message": "Nevem ce bo pumpa za kolo dovolj.Bo, brez skrbi, tako se je začelo slovensko potapljaštvo leta '36 ali tam okoli.  O."
    },
    {
        "role": "assistant_8",
        "message": "Tudi na 2m globine se s stisnjenim zrakom lahko naredi huda traparija. Če nimaš potapljaškega izpita, se ne igraj s tem. Imamo v našem društvu za podvodne dejavnosti kar nekaj dohtarjev in ostalih strokovnjakov zdravstvene stroke in pravijo, da literatura beleži primere arterijske zračne pljučne embolije tudi na teh globinah. Pnevmotoraks je na tej globini verjetno skorajda nemogoč - v vsakem primeru lahko pride do pokanja alveolov, kar ni trivialno."
    },
    {
        "role": "assistant_9",
        "message": "2m? Pa v 3meterskem bazeno smo vedno plaval na dnu pri kajlicah pa sploh nismo čutil pritiska. al mislite 20m?"
    },
    {
        "role": "assistant_10",
        "message": "daj si čep v ušesa, pa lahko na 2m plavaš tudi lepo na dah"
    },
    {
        "role": "assistant_11",
        "message": "Lej, če znaš izenačit pritisk se lahka na dah potaplaš ravno kolikor imaš \"lufta\".!!! Če si vsaj malo športnika, ti to po vsej verjetnosti ne bo problem."
    },
    {
        "role": "assistant_8",
        "message": "> \"2m? Pa v 3meterskem bazeno smo vedno plaval na dnu pri kajlicah pa sploh nismo čutil pritiska. al mislite 20m? \"  Odvisno malo od posameznika, pa od natreniranosti. Ko se jaz potopim, prvič izenačim pritisk na globini 0,5-1m. Na 2m brez izenačevanja me že orenk tišči, na meji bolečine. Kaj globje se pa jaz ne bi potapljal brez izenačevanja. Agonija.   > \"daj si čep v ušesa, pa lahko na 2m plavaš tudi lepo na dah \"  V tole resno dvomim. Mogoče pomaga, ampak človeško telo ni ravno togo, tako da bi pritisk občutil posredno. Razen, seveda, če bi bil zaprt v potapljaškem skafandru (pustimo sedaj problem dovajanja zraka v skafander), kjer bi pač notranji pritisk na celotno telo ostajal relativno nespremenjen. Anyway, čepki ne delujejo."
    },
    {
        "role": "assistant_10",
        "message": "meni so precej pomagali, ker drugače so me bolela ušesa je pa res, da nisem kak treniran potapljač ali kaj, pač \"tauham\", ko sem na morju :D"
    },
    {
        "role": "assistant_12",
        "message": "ko sem bil mlajsi sem se vedno na okrog 4-5m potapljal na dah pa ni blo problemov, pac izenacis pritisk O_o"
    },
    {
        "role": "assistant_13",
        "message": "Sam na morju kar dosti \"tauham\". Brez puške sicer, tako za rekreacijo dandanes samo do 20m. Za puško rabiš dovolilnico za katero pa ne vem koliko letos stane. Ponavadi je nekaj 100 kun za 10 dni. Seveda se z njo lahko lovi samo na dah. Tiste razne pumpe pa to pa raje pozabi. Preveč stvari gre lahko narobe. Glede izenačevanja pa menim, da je bolje če izenačuješ kar skozi ko greš dol. Sploh je fino če imaš masko brez pokritega nosu in klamfo, ki zapira nos. Tako imaš roke proste. Se je pa treba na to malo navaditi pa maska mora imeti manj volumna zaradi stiskanja zraka v maski saj malo globje ne moreš zmanjševati pritiska v maski z vpihovanjem čez nos. Je pa potaplanje na dah res eden lepših športov. Samo pretiravat ne smeš in malo branja ali še bolje kakšen tečaj tudi ne škodi."
    },
    {
        "role": "assistant_3",
        "message": "@assistant_10 je 15. jul 2010 ob 11:41 izjavil:daj si čep v ušesa, pa lahko na 2m plavaš tudi lepo na dah   A ti ne bi cep zlezel v uho?"
    },
    {
        "role": "assistant_10",
        "message": "ne lol"
    },
    {
        "role": "assistant_8",
        "message": "> \"Sploh je fino če imaš masko brez pokritega nosu in klamfo, ki zapira nos. Tako imaš roke proste. Se je pa treba na to malo navaditi pa maska mora imeti manj volumna zaradi stiskanja zraka v maski saj malo globje ne moreš zmanjševati pritiska v maski z vpihovanjem čez nos.\"  Wat?!?! Uuuu, tole je pa zelo čudna varianta. Na 20m je pritisk 3x večji, kot na površini in če nimaš pokritega nosu, da bi vpihoval zrak v masko, vakuum v maski že zelo fino občutiš. Ne vpliva blagodejno na oči, nikakor.  Plus, nos konstantno v vodi je mal divje. Fino, če si vohun, pa treniraš kako ohranit mirno kri, ko te waterboardajo, drugače pa skrajno nepraktično.  Če se pridno potapljaš in če nimaš problemov s prehodnostjo nosu, sinusov itd, se kmalu navadiš, da samo kratko in sunkovito pihneš v masko, pa izenačiš pritisk. Jaz imam zadevo toliko izvežbano, da lahko to naredim na kopnem, brez maske na glavi. IOW, nosu ne rabim zapirati s prsti, pa vseeno izenačim pritisk.   Moderne maske so sicer zelo dobro anatomsko oblikovane, tako da nos pokriva mehak silikon in se preko njega kamot zagrabiš za kumaro ter izenačiš pritisk. Poleg tega imajo tudi zelo malo volumna v sami maski, tako da ne zgubljaš po nepotrebnem sape, ko pihaš v masko za zmanjševanje vakuuma zaradi razlike v pritiskih."
    },
    {
        "role": "assistant_13",
        "message": "Ja ne vem kje je problem in zakaj naj bi bilo to čudno. Maska ali bolje rečeno očala nimajo žepa za nos. Nos imaš pa zaprt s \"klamfo\". Zrak ne more ne noter ne ven."
    },
    {
        "role": "assistant_14",
        "message": "Prosto potapljanje 2m pod vodo naj nebi bil problem, pa kakorkoli boš to izvajal. Druče pa nekaterim je to zabava ali šport, komu drugemu pa delo oziroma že kar služba."
    },
    {
        "role": "assistant_8",
        "message": "Jah, ne vem... Men so kljukuce bolj tako, za perilo obešat. Za potapljat pa kvalitetno silikonsko masko, ki ima tak dizajn, da do nosu s prsti kamot pridem. Maska ima pred očali tudi izrazito prednost predvsem pri potapljanju \"s flašo\", če se ti pripeti kaj nepredvidenega - od tega, da si npr. slabo obrit in ti začne zamakat v masko (OK, zgolj pri očalih to res ni problem, razen če ti brada raste okoli oči), do tega, da izvajaš kaj čudnega pod vodo in si sam premakneš masko in spet notri vdre voda, ali pa preprosto plavaš za nekom, pa ti ta po nesreči s plavutko premakne masko... V tem primeru lahko iz takšne maske, ki ima prostor tudi za nos, brez problema izprazniš vodo. Če imaš zgolj nekakšna očala, pa se ti zgodi kaj takega, ni druge kot da izplavaš na površje.  Pa četudi ti voda ne vdre v masko in če se samo prosto potapljaš, ne rešiš problema razlike pritiskov. Po npr. večurnem potapljanju (magari za nabiranje školjk) dobiš verjetno oči kot Simpsonovi oz. junaki iz Futurame.   @assistant_14> \"Prosto potapljanje 2m pod vodo naj nebi bil problem,\"  Prosto potapljanje res ne. Nekateri tukaj pa so predlagali komprimiran zrak. Za laika, ki si ni pogledal niti teorije potapljanja, je to lahko dokaj nevarno. Ne bom rekel ravno smrtno nevarno, je pa vsekakor škoda, če se ti počitnice končajo zaradi traparije in moraš na zdravljenje barotravmične pljučnice."
    },
    {
        "role": "assistant_15",
        "message": "Ne se zezat s stisnjenim zrakom! Na scubaboard.com sem enkrat zastavil vprasanje, ce ne bi cutil skodljivega nadtlaka v pljucih. Odgovor dveh zdravnikov je bil presenetljiv:  It takes a surprisingly small pressure differential to cause a lung expansion injury. A diver well might not be aware of this differential or have any other physical indication until the lung tear has already occured.  Regards,  DocVikingo   Indeed. Dancing furiously around the technical minutiae of ventilator therapy, it can generally be said that we aim to keep pressures (relative to ambient) below 30-35 cm/H2O (about 0.4-0.5 psi) to avoid alveolar/small airway damage (volutrauma). The threshold for major airways (barotrauma) is about 45-50 cm/H2O (about 0.6-0.7 psi).  Najvecji problem, ki ga vidim, je ta, da se pri potapljanju na sapo treniras, da zajames sapo in jo drzis dokler ne prides na povrsje in to postane refleksno. Ce zacnes dihati stisnjen zrak, lahko refleks se vedno \"drzi\" in te ubije.  Ko se potapljam na sapo po potapljanju z jeklenkami (seveda s popolno desaturacijo po potapljanju ze jeklenkami), moram prav pomisliti da skozi snorkelj pod vodo ne vdihnem. Obratno se mi vcasih zgodi, da se z jeklenkami potopim nekaj metrov ne da bi vdihnil, ker se mi je med potapljanjem na sapo spet ojacal refleks.  Mimogrede, pred kratkim sem izvedel se eno zadevo: Med prostim potapljanjem je dobro izpljuniti ustnik snorklja iz ust. Ce se slucajno onesvestis, ti refleks zapre usta in prepreci vdor vode, s snorkljom pa imas odprto pot v pljuca in s tem manjse sanse za prezivetje.  Pa se eno opozorilo: Pred prostim potopom je hiperventilacija lahko zelo nevarna. Ce ze, naredis maksimalno tri hitre vdihe/izdihe, ne pa vec, preden zajames sapo za potop, drugace si precej povecas verjetnost za t.i. shallow-water blackout."
    },
    {
        "role": "assistant_8",
        "message": "Ja, se popolnoma strinjam z @assistant_15. Točno o tem so nas opozarjali zdravniki iz našega potapljaškega kluba. Preden se greste \"mal zahec potapljat\", magari na 2m, je treba predelat vsaj malo teorije. Potapljanje je relativno nenevaren šport, če veš, kaj počenjaš. Če nimaš pojma oz. precenjuješ svoje zmožnosti, se hitro naredi težka pizdarija. Tudi najbolj izkušenim.  @assistant_15, glede mentalnega switcha pri prostem potapljanju vs potapljanju \"s flašo\"... Jaz sem se navadil, da pri prostem potapljanju že v začetku potopa potisnem jezik v \"rorček\" in ga tam pustim do konca potopa. Tko se nekako ne zmotim, da bi na dnu poskušal zajeti zrak. V bistvu je en tak constant reminder, pa se kar dobro obnese.  Ne vem pa, če bi čisto pritrdil tisti ideji, da iztaknjenje snorkla iz ust kaj dosti pomaga pri preživetju. Po nekih drugih podatkih, ki jih imam nekje v spominu, se v trenutku, ko izgubiš zavest itak sproži refleks vdiha... Doker si pri zavesti, zavestno zadržuješ dih. Ko pa zavest izgubiš, prevlada refleks vdiha nad refleksom zapiranja ust zaradi vode - ker si pač že toliko na koncu s kisikom, da se telo tudi v nezavesti trudi priti do kisika - očitno morajo biti zaloge že hudičevo nizko, če padeš v nezavest."
    },
    {
        "role": "assistant_10",
        "message": "jp, dihat začneš tako ali tako"
    },
    {
        "role": "assistant_16",
        "message": "@assistant_8 je 15. jul 2010 ob 14:13 izjavil:- ker si pač že toliko na koncu s kisikom, da se telo tudi v nezavesti trudi priti do kisika - očitno morajo biti zaloge že hudičevo nizko, če padeš v nezavest.  A ni tule bolj keč v nasičenosti c CO2-jem. In ne toliko v sami deprivaciji kisika?"
    },
    {
        "role": "assistant_8",
        "message": "Ja, je... My bad, sem se slabo izrazil. Dihnje je pogojeno s koncentracijo CO2.  Ampak v bistvu ne spremeni ideje, če držijo tisti moji podatki (navajam jih pa povem iz glave - correct me if I'm wrong).  Razen v primeru, da si tak ekstremist, da s postopnim podaljševanjem časa držanja diha uspeš zatreti refleks po vdihu. Ali pa, če pred potopom hiperventiliraš in v bistvu pri dvigu še ni problema s koncentracijo CO2, ampak s prenizko koncentracijo O2."
    },
    {
        "role": "assistant_15",
        "message": "Kolikor sem razumel, tudi ko se onesvestis, \"Mammalian Divig Reflex\" se vedno nekaj casa drzi usta zaprta. Dva thread-a na to temo: http://www.scubaboard.com/forums/snorke... (na drugi strani) http://forums.deeperblue.com/general-fr...  Vec ali manj konsenz je, da je snorkelj v ustih bolj nevaren, kot izplunjen.  Nekje sem bral, da je bilo skoraj nemogoce nezavestnemu freediverju izpuliti snorkel iz ust.  Tudi navodila za AIDA Safety Freediver pravijo: snorkelj iz ust na daljsih potopih.  Pa da ne bo pomote: nisem resen prosti potapljac, o tem se nisem izobrazeval, razen \"on the Internets\" :), ampak to, kar sem doesdaj prebral, se mi zdi kar logicno."
    },
    {
        "role": "assistant_17",
        "message": "Jz izenačujem preko...hmm...kako naj rečem...notranjega ušesa. Pač tak tko zadaj za čeljustjo pod jezikom. To so me naučili ko sem se šou potapljat z jeklenko, zdej prakticiran tudi na prosto potapljanje. Zelo zelo praktično ker ti ni treba se drkat z rokami in nosom. Ampak sam \"odpreš ventil\" in si v 0.5s že izenaču. Če to izvajam na kopnem zaženem zehalni refleks manualno.   Nisem pa neki dosti se poglabljal v teoretično ozadje potapljanja na dah. Bom pa si malo prebral. Sem pa pač malo svojo tehniko izumu, ki pa je pač bolj stvar trial and error kot kej drugega. Največ kar sem zdržal brez vdihnit je blo 2 in nekaj malega minut...kar ni malo, ampak je kaplja v morje glede na strenirane ljudi z pravilno tehniko."
    },
    {
        "role": "assistant_3",
        "message": "@assistant_10 je 15. jul 2010 ob 12:50 izjavil:ne lol   Zakaj pa lol?  Voda pritisne na cep od zunaj, za cepom je zrak, ki je kar stisljiv. glave in usesnega kanala pa ti pritisk ne stisne tako zelo mocno, da bi pri tem stisnilo se cep."
    },
    {
        "role": "user",
        "message": "Wow ste na hitro pospemal temo . To da na dveh metrih ne zmorem dihati sam, mi je postalo jasno takoj, ko sem na dveh metrih globine vtaknil šnorkljo v usta, ki je bila podaljšana s pol colsko vrtno cevjo, konec pa prilepljen na en floating device, da voda ni uhajala. Cela pljuča mi je skoraj potegnilo skozi grlo ven , ne priporočam.  Torej je tisti, komentar z pumpo za kolo legitimen, je to izvedljivo? Potopil bi se v bazenu, kjer je pa zaradi nekih težav z dozirnim sistemom primanjkovalo kemikalij (klora) in so zato fuge na mozaikastih tleh in stenah pozelenele, če čistim s krtačo pod vodo gre vse počasi dol vendar je pa zajemanje zraka zamudno pa tudi naporno. Pumpa za kolo, hmm?"
    },
    {
        "role": "assistant_18",
        "message": "Opcije, da spustiš vodo ven in v miru in varno ščistiš ni?"
    },
    {
        "role": "assistant_19",
        "message": "Če je to za čistit bazen pa zakaj ne spustiš vodo,pa jo pustiš malo na dnesu in očistiš.S strani pa počasi spuščaš vodo iz bazena.Ker bi te rad vidu z kako cevko v ustih in čistit bazen"
    },
    {
        "role": "assistant_4",
        "message": "Prosto potapljanje res ne. Nekateri tukaj pa so predlagali komprimiran zrak. Za laika, ki si ni pogledal niti teorije potapljanja, je to lahko dokaj nevarno. Ne bom rekel ravno smrtno nevarno, je pa vsekakor škoda, če se ti počitnice končajo zaradi traparije in moraš na zdravljenje barotravmične pljučnice.   Ja res je. Zjutraj sem mi je mudilo v službo pa sem izpustil zelo pomembno dejstvo. Za potapljanje z kakršno koli jeklenko s stisjenim zrakom je potrebno vsaj osnovno znanje.  Če vzememo, da ima povprečni človek polno kapaciteto pljuč 6 litrov. Na globini 2 metra je pritisk 1.2 bara (0.2 več kot na površini). Sedaj predpostavimo, da neizkušen potapljač preko jeklenke na dveh metirh na polno vdihne zrak. Nato se dvigne na povšino ne, da bi izdihoval zrak. V tem primeru se volumen zraka v pljučih poveča na 7,2 litra. To pa verjetno zna biti zelo boleče in vodi poškodbami pljuč.  Sicer imam opravljen potapljaški izpit in kolikor se spomnim na dveh metrih globine ni nevarnosti dekompresiske bolezni, vsaj kar se tiče topnosti dušika."
    },
    {
        "role": "assistant_15",
        "message": "Tudi s pumpo za kolo ne bo slo kar tako, iz dveh razlogov:  Poraba zraka pri normalnem potopu, ce potapljac nic ne dela, je tam od oka 18 l/min. Ce drgnes s krtaco to mirno dvignes za kak faktor 2 - zaokrozi na 40 l/min, se pravi okoli 2/3 l/s. Recimo, da imas pumpo s premerom 3cm = 0.3dm, t.j. presekom 0.07 dm^2, bi moral vsako sekundo skozi ta presek pognati stolpec zraka dolg 9.5 dm, okoli 1m, da bi dobil pretok 2/3 l/s.  Se pravi, tvoj prijatelj bi moral relativo debelo, 1m dolgo pumpo enkrat na sekundo potisniti dol in gor - pol sekunde v vsako stran.  Drugi problem: brez regulatorja tlaka na koncu cevi, bi dobil v pljuca zrak pod istim tlakom, kot ga ustvari crpalka. To je zlahka 10 barov, ali 100 metrov vodnega stolpca! Preberi moj post v tej temi, kjer sem navedel zdravnika, ki govori o maksimalno 0.5 metra vodnega stolpca nadtlaka pri ventiliranju pljuc. To je 200-krat manj kot lahko dobis iz crpalke!  Pomoje imas tri moznosti: sprazniti bazen, cistiti na dah ali pa najeti kaksnega potapljaca, da ti to naredi. Ce pocakas do konca septembra, se za primerno placilo lahko kaj zmeniva   Kar se tice dekompresije, je res. No-deco limit na 12 metrih je 2 do 2.5 uri, odvisno od tablic - z normalno 15l jeklenko na 200 barih ti prej zmanjka zraka. Na 2 metrih ni nobene nevarnosti."
    },
    {
        "role": "assistant_0",
        "message": "Tudi s pumpo za kolo ne bo slo kar tako,Hmm, v cifre se nisem poglabljal, ampak takole so pumpali zrak prvi slovenski potapljači leta 1937.    Pumpa, pritrjena na splavu, je videti čisto normalne velikosti. brez regulatorja tlaka na koncu cevi, bi dobil v pljuca zrak pod istim tlakom, kot ga ustvari crpalka.Zato so se potapljali z doma stesano potapljaško čelado, ki ima ventil.     Ampak očitno se da tudi brez tega, s cevjo v ustih.      Druga stvar je, kako (ne)varno je takšno početje. Eden od teh pionirjev slovenskega potapljanja je bil znani fizik Ivan Kuščer, tako da nekaj o tlakih je verjetno vedel  O."
    },
    {
        "role": "assistant_15",
        "message": "I stand corrected. Mimogrede, taiste slike v boljsi locljivosti sem nasel v clanku http://www.so.fpp.edu/~jsvetak/bro%B9ur... (MSWord). Zanimivo branje."
    },
    {
        "role": "assistant_20",
        "message": "Mene pa zanima kakšno preprosto masko priporočate za nabiranje školjk po morju do 2-3m :). Ali je vseeno, če kupim tiste očale in šnorkl v trgovini za par EUR?   Lp"
    },
    {
        "role": "assistant_21",
        "message": "kupi v hervisu en komplet Mares."
    },
    {
        "role": "assistant_20",
        "message": "Hvala @assistant_21!"
    },
    {
        "role": "assistant_16",
        "message": "Ja, pol pa vse pušča. Vsaj jaz imam takšne izkušnje.  In pri vsaki bogi maski (probal nebroj teh, le da so bile bolj ali manj budget variante) mi pri kakšnem \"čeljustno ali vratno napetem\" izrazu priteče notr voda (na ličnicah). Nikar, da plavaš z glavo navzdol. Gre ves zrak ven. Ima še kdo podobne težave al sem vedno nabasal na zanič masko oz. jo uporabljal nepravilno?"
    },
    {
        "role": "assistant_8",
        "message": "Masko se proba tako, da si jo nabiješ na ksiht in skozi nos ustvariš vakuum. Če ti maska sama stoji na obrazu (brez da bi si okoli glave napel trak), potem je primerna za tvoj obraz. Če vdira zrak, potem bo vdirala tudi voda.  Pod vodo načeloma ni priporočljivo delat čudnih grimas."
    },
    {
        "role": "assistant_21",
        "message": "za povprečneža, ki šnorkla ob obali, se čudi velikim rakovicam in nabira školke, je hervisov Mares komplet čist ok. Če prteče kdaj kaka kapla pač ven spustiš. Škoda it v nevem kake stroške, dokler resno ne tauhaš na globinah 5m+"
    },
    {
        "role": "assistant_8",
        "message": "Mares je čist solidna firma.  Na 5m se ne tauha resno. Vsak, ki osvoji izenačevanje pritiska, se mora bit sposoben potopit za 3 svoje dolžine globoko."
    },
    {
        "role": "assistant_15",
        "message": "Pomoje je za zacetnika se bolj pomembno, da maska tesni, kasneje se ze navadis na malo puscanja.  Nima pa firma nobene veze. Sam sem probaval raznorazne od vseh mogocih firm in na koncu sem pristal pri eni poceni Sepadiver.  Ko probavas, je dobro, da si je ne \"nabijes\" na obraz, ampak jo das na dlani, se sklonis, obraz prislonis ob masko in naredis vakuum. Tista, pri kateri rabis najmanjsi vakuum je prava. Skoraj vsaka maska namrec tesni, ce jo dovolj pritisnes k obrazu, koliko je pa to udobno? Posebej ce se gres potem scubo, kjer imas masko na obrazu uro ali vec.  Pa se nekaj: To je sicer deloma stvar osebne preference, ampak sam imam precej raje crne, kot prozorne maske. Pri prozorni se svetloba iz okolice odbija od stekla in moti. In to predvsem na povrsini."
    },
    {
        "role": "assistant_8",
        "message": "> \"Ko probavas, je dobro, da si je ne \"nabijes\" na obraz, ampak jo das na dlani, se sklonis, obraz prislonis ob masko in naredis vakuum. Tista, pri kateri rabis najmanjsi vakuum je prava. Skoraj vsaka maska namrec tesni, ce jo dovolj pritisnes k obrazu, koliko je pa to udobno? Posebej ce se gres potem scubo, kjer imas masko na obrazu uro ali vec.\"  Word! Si se potrudil še bolj obširno napisat. Ja, takle test je dejansko najboljši."
    },
    {
        "role": "assistant_15",
        "message": "Thanks.  Pa se en hint: maske se splaca poskusiti s snorklom v ustih. Nekatere imajo namrec precej oster spodnji rob in, ko se ti zgornji znabelj zaviha okoli snorklja, te lahko zacne rezati v ustnico - sprobano in doziveto na sposojeni maski, ko je na moji odletel plasticen zatic za trak. Za sprobavati je tudi bolje da si sveze obrit - drugace moras spet bolj zaugati, da se maska prilepi."
    }
]