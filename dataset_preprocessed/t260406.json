[
    {
        "role": "user",
        "message": "Prosim za pomoč pri nakupu bluetooth slušalke in sprejemnika za usb. Rad bi uporabljal slušalko za pogovore preko skype-a in msn-ja? Ali je moja zamisel sploh uresničljiva? Poleg tega mi BT podpira tudi mobilni telefonl in bi potem uporabljal isto slušalko še za prostoročno telefoniranje z mobilnikoml. Zanmima me le, če je dobra vsaka slušalka za telefon, ali moram poiskati kaj bolj specialnega?  LP"
    },
    {
        "role": "assistant_0",
        "message": "Moj komplet: Nokia BH-700 in Anycom Blue USB-120-240. Skupaj z omenjeno slušalko uporabljam še Nokio 6230.  Uporaba z MSN, Skypom in ostalimi zadevami je zelo enostavna. Problemi se pojavijo samo pri gonilnikih. Če jih namreč nisi dobil poleg USB BT ključa, jih moraš poiskati za točno ta model na proizvajalčevih spletnih straneh in obenem onemogočiti Microsoftove (saj je govora o OS Windows, ne?), ker ne podpirajo Headsed profila.  V IM programih nastaviš BT slušalko kot privzeto napravo za mikrofon in zvok - te nastavitve najdeš v MSN-ju pod Tools -> Audio and video setup, v Skypu pa pod Tools -> Options -> Sound devices. BT slušalke ne vidiš v izbiri naprav, če gonilniki niso pravi.  Da, uporaba BT slušalke je možna, samo pazi, ker realno nese BT signal samo kake 3-5 metrov okrog sprejemnika (teoretično 10), tako da odpadejo razni sprehodi po bajti. Moj sprejemnik/oddajnik ima probleme že skozi steklena vrata.  edit: napače"
    },
    {
        "role": "assistant_0",
        "message": "Še to: če želiš uporabljati slušalko s telefonom in računalnikom hkrati, se lahko (najverjetneje) kar obrišeš pod nosom, ker je na trgu samo ena slušalka, ki se lahko poveže z dvema napravama hkrati (mislim, da ima Jabra en tak model) in še ta stane 100€ in več.  Glede izbire slušalke pa tako: do 50€ dobiš super slušalko, svetujem pa, da se držiš priznanih firm (Jabra, Nokia, Sony Ericsson, Motorola, Platronics, Logitech, ...). Kar je več kot 50€, je investicija v design in majhnost in (deloma) hkrati slabše trajanje baterije. Če boš slušalko uporabljal v hrupnem okolju, se pozanimaj za kako verzijo, ki ima noise cancelation ali kaj podobnega na mikrofonu.  Moja slušalka se polni enkrat na teden. Vsega skupaj jo imam v stanju pripravljenosti ene 3-4 dni, telefoniram z njo pa kaki dve uri in pol preko Skypa večinoma.  Svetujem, da si slušalko ogledaš v živo in daš na uho. Obstajata dve vrsti designov: ena gre v uho in imaš za ušesom en lok, ki zgolj skrbi, da slušalka ne pade dol, druga izvedba deluje kot nekakšna ščipalka in je bolj stabilna na ušesu. Žal druga verzija pri nekaterih povzroča bolečine. Dobra stran slušalk, ki gredo v uho, je delna izolacija hrupa iz okolice, slaba pa stabilnost, ko tečeš po ulici :)  edit: dodatki"
    },
    {
        "role": "user",
        "message": "@assistant_0: hvala za izčrpen odgovor! Torej je najbolje, da pred nakupom preverim, če se dobi gonilnik, da bo windows prepoznal napravo. Če sem pravilno razumel mora biti gonilnik zraven BT sprejemnika, in ne slušalke?  LP"
    },
    {
        "role": "assistant_0",
        "message": "Ja, vse se vrti okrog sprejemnika. Glej, da dobiš poleg sprejemnika tudi CD z gonilniki. Sicer pa si poišči preko strica Googla informacije o BT gonilnikih. Vsaj tako sem si jaz pomagal :) Če se prav spomnim, sem si pomagal s pomočjo programa Aida, ki ti pove vse od nameščeni strojni opremi.  OK, priznam, da sem imel pred seboj no-name USB BT ključ, o katerem nisem vedel ničesar (pustil cimer pri selitvi), zato bo tvoje delo pri iskanju gonilnikov verjetno veliko lažje."
    }
]