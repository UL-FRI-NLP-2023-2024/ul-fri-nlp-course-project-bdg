[
    {
        "role": "user",
        "message": "Zanima me, če ima kakšna PC igra 5.1 zvok ? Imam namreč na matični optični izhod za digitalni zvok. Pri DVD filmih je super samo pri igrah bi blo tud ql."
    },
    {
        "role": "assistant_0",
        "message": "Skoraj vse, vsaj te ki niso predpotopne."
    },
    {
        "role": "user",
        "message": "Aja? No da naštejem enih par iger, ki jih igram: Virtua Tennis 3, Test Drive Unlimited, Tom Clancy's Rainbow Six Vegas, S.T.A.L.K.E.R. - Shadow of Chernobyl... in pri nobeni mi receiver yamaha ne zazna dolby digital. Ko pa na PowerDVD naložim dvd film takoj spremeni na dolby digital."
    },
    {
        "role": "assistant_1",
        "message": "Igre že imajo v večini 5.1 zvok, le da je malo večji problem ta zvok prenašati preko digitalnega izhoda. Za to mora namreč zvočna kartica šest kanalni zvok iz igre v realnem času kodirati v enega izmed formatov ki ga poznajo receiverji in sicer Dolby Digital ali DTS. To zmorejo zvočne kartice, ki podpirajo Dolby Digital Live ali DTS Connect in edina integrirana zvočna, ki podpira DD Live je Soundstorm na nForce2 ploščah.   Možnost je tudi AC3Filter, ki v DD kodira programsko, ampak je rezultat bolj tako tako saj ne dela vedno in vmes prekinja.  Najlažja pot je, da nabaviš tri stereo kable in jih priklopiš na \"6CH input\" na receiverju."
    },
    {
        "role": "assistant_2",
        "message": "Če hočeš 5.1 zvok iz igre spravit preko optike ali SP/DIF-a na reciver, rabiš zvočno kartico, ki zna realnočasovno kodirati v Dolby Digital; jo pa najverjetneje nimaš, ker so še dan danes precej redke... Ena izmed teh je npr. HDA Digital X-Mystique 7.1 Gold, ki jo posedujem tudi sam in zadeva skupaj z Logitech Z-5500 trga gate in trese stekla, čeprav igre igram bolj malo..."
    },
    {
        "role": "assistant_3",
        "message": "@assistant_2: kje si jo nabavil in koliko te je prišla?   LP"
    },
    {
        "role": "assistant_4",
        "message": "A ni fora te SP/dIF povezave ravno v tem, da po njem gre kodiran signal iz PC-ja na recevier in je receiver potem tisti ki odkodira zvok? Razen, če je pri igrah kako drugače."
    },
    {
        "role": "assistant_1",
        "message": "Točno tako je, le da v igrah zvok ni kodiran ampak je ločenih 6 (ali več) kanalov. Potem ga pa te kartice zakodirajo v receiverju znan format. Ena teh kartic, ki to zmore je tudi  Razer Barracuda AC1, ki mislim da se jo da dobit tudi pri nas."
    },
    {
        "role": "assistant_2",
        "message": "Kartico sem dobil z Nove zelandije, stala pa me je skupaj s poštnino in carino cca 150€ in sicer cca 2 leti nazaj..."
    },
    {
        "role": "assistant_3",
        "message": "Bastadu: preko internetne trgovine? katere?   Skratka rabim čimveč informacij kje bi se jo dalo dobiti.  LP"
    },
    {
        "role": "assistant_2",
        "message": "Preko eBaya. Sicer X-Mystique mislim da ne izdelujejo več, imaš pa na voljo novejša modela X-Plosion in pa X-Meridian.  Klik!"
    },
    {
        "role": "assistant_3",
        "message": "Bastadu:  Ej super, hvala ti!  LP"
    },
    {
        "role": "assistant_5",
        "message": "Tudi Club3D Theatron DD in Theatron DTS od zmoreta v realnem času kodirati v zvok v DD in drugi v DD ali DTS.  Theatron link Obe kartici prodajajo pri JAE-tu. Za ceno 50 € dobiš precej več kot pri Creativu za 200 €"
    },
    {
        "role": "assistant_6",
        "message": "Hmm sem glih mislo novo temo odpret. Jest mam p5b plato in onboard zvočno Soundmax. No in imam zvok spelan iz spdif out na plati v logitech z-5500. Filmi in divx mi delajo v surround, idin v igrah ni 5.1 zvoka. Se to res ne da zrihtat al je treba prov novo zvočno kupit. Tegale theatrona DD če prov razumem. Potemtakem tudi x-fi kartice ne zmorejo 5.1 zvoka v igrah preko spdif out?"
    },
    {
        "role": "assistant_7",
        "message": "Pri filmih je zvok že kodiran v AC3 formatu in ga kartica samo posreduje naprej na digitalni izhod, za predvajanje direktno iz pc-ja ga pa mora odkodirati (ponavadi z AC3 filtrom ali ffdshow-om)  Pri igrah pa je zvok ponavadi v direct sound ali katerem drugem standardu, za predvajanje na zunanjem izhodu pa ga mora kartica prekodirati v AC3. Večina kartic tega ne zna in tudi nimajo dovolj močnega procesorja za to. Sam imam na drugem računalniku integrirano Nvidia soundstorm ki mi preko optike zelo lepo pošilja signal reciverju, ki tudi napiše da gre za \"AC3\" stream.   V navodilih moje nove NF590SLI (zvočna Realtek ALC883) sem videl da obstaja tudi verzija z podporo Dolby Digital (Realtek ALC883D) ki naj bi tudi zmogla to. Ima morda kdo to verzijo in kako mu dela?"
    },
    {
        "role": "assistant_3",
        "message": "Hmm a obstaja še kaka druga razen Club3D Theatron in Auzentech, prva se dobi pri Jae-tu (kot je omenil @assistant_5), drugo pa sem zasledil na Ebay-u.  Katera je boljša, ali je še kaka tretja ?  Mislim da je premalo dorečenega na to temo :)"
    },
    {
        "role": "assistant_8",
        "message": "Jaz imam to zvočno Club3D Theatron DD in za svojo ceno super zvočna  tukaj je en test te zvočne . Zraven se dobi tudi optični kabel tako da ga ni treba dokupit."
    },
    {
        "role": "assistant_5",
        "message": "No in imam zvok spelan iz spdif out na plati v logitech z-5500. Filmi in divx mi delajo v surround, idin v igrah ni 5.1 zvoka. Se to res ne da zrihtat al je treba prov novo zvočno kupit. Je bilo že dvakrat omenjeno v tej temi, da ni nujno kupovati nove zvočne ! Namesto digitalne tehnologije se moraš poslužiti stare analogne tehnologije pa gre.  Torej: imaš zvočnike 5.1 in staro zvočno kartico, ki ne zna kodirati v DD ali DTS. Rabiš tri enake kable, ki jih je zgoraj opisal in prilepil slikico že @assistant_1. Z temi tremi kabli povežeš zvočno kartico in receiver oz. tisto škatlo v katero so vtaknjeni zvočniki. Vse igre bodo imele popolni 5.1 zvok. Preko vsakega od teh treh kablov gre analogni zvok za dva kanala. Prvi kabel je za sprednji levi in desni zvočnik. Drugi kabel je za zadnji levi in desni zvočnik in tretji kabel je za center in subwoofer.  Če pa hočeš imeti 5.1 zvok v igrah samo preko SPDIF digitalnega kabla coax ali optičnega, potem pa je nujno imeti zvočno kartico, ki zna signal prekodirati v DD ali DTS in torej res rabiš novo zvočno."
    },
    {
        "role": "assistant_3",
        "message": "Sem zasledil, da se pri nas da dobiti v večih trgovina tole Theatron, nikjer pa HDA X-plosion.  Sem malce bral in zasledil da Theatron temelji na C-Media CMI8768 chip-u medtem ko HDA X-plosion na C-Media CMI8770 chip-u. Očitno je le novejša verzija in predvidevam da zatorej tudi boljša, ali se motim? In boljša v kakšni meri.  Kot drugo pa sem zasledil (naj me nekdo popravi če se motim) HDA X.plosion nima nobenih internih priključkov (front panel, CD_in ,.. in podobno) Malce bolšja naj bi bila X-Meridian (CMI-8788).  Ali se kdo kaj bolj spozna na te C-Media chipe in malce razloži razlike in predvsem katera se bolj splača (Theatron cca 70€, X-plosion cca 90€)"
    },
    {
        "role": "assistant_5",
        "message": "Theatron temelji na C-Media CMI8768 chip-u medtem ko HDA X-plosion na C-Media CMI8770 chip-u. Očitno je le novejša verzija in predvidevam da zatorej tudi boljša, ali se motim? V bistvu se motiš   Theatron ima tri kartice: Theatron DD z čipom CMI8768+, Theatron DTS z čipom CMI8788 in pa Theatron Agrippa z čipom CMI8770 (Agrippa bo (še ni v trgovinah, bo pa vsak hip) zvočna kartica za najbolj zagrizene audiofile, ker bo na njej vse pozlačeno in uporabili bodo samo najkvalitetnejše elemente)  Vsi trije čipi so bili narejeni istočasno in imajo hardwaresko gledano popolnoma enake zmogljivosti (output/DAC support 24bit/96kHz, input ADC support 16bit/48kHz)  Vsi trije imajo digitalni input in digitalni output, poleg seveda že standardnih analognih izhodov.  Razlike kolikor so meni znane so samo v razumevanju DTS kodiranja: CMI8768+ input in output samo Dolby Digital (DD) CMI8770 input DD in DTS, output pa samo DD CMI8788 input DD in DTS, output DD in DTS  CMI8788 je torej tisti najzmogljivejši zvočni čip trenutno in menda je edini, ki zmore direktno kodiranje v DTS.   Seveda pa zvočni čip ni edina pomembna zadeva na zvočni kartici. Za kvaliteto zvoka so pomembni prav vsi elementi na kartici, zato bodo tudi izdali posebno avdiofilsko različico, katere cena bo verjetno že primerljiva z Creativovimi karticami   Seveda se mi postavlja vprašanje smiselnost take kartice, ker sta Thetrona DD in DTS več kot odlična tako za igre kot za domači kino. Tisti pravi avdiofili pa tako ali tako prezirajo prostorski zvok, receiverje in računalnike in prisegajo na stereo ojačevalce z elektronkami in samo na originalne komponente zvenečih imen, tako, da ne vem kaj naj bi ti počeli z računalniško zvočno kartico   Edit: Malo sem ga polomil. Theatron DD in DTS imata oba Optični SPDIF IN in Optični SPDIF OUT Agrippa pa naj bi imela Optični SPDIF OUT in Coax SPDIF OUT in nobenega digitalnega IN Verjetno celo boljša rešitev, ker kolikor se meni zdi redko kdo sploh uporablja SPDIF IN"
    },
    {
        "role": "assistant_8",
        "message": "Vsi trije čipi so bili narejeni istočasno in imajo hardwaresko gledano popolnoma enake zmogljivosti (output/DAC support 24bit/96kHz, input ADC support 16bit/48kHz)  Theatron DTS lahko analogno predvaja na 192kHz/32bit digitalno pa na 192kHZ/24bit  tukej je več o čipih ki jih vsebujejo te katice"
    },
    {
        "role": "assistant_9",
        "message": "Se oproščam,ker obujam staro temo, ker vem da ni prav, ampak tema je zame še uporabna, ker se spoznajo kar so odgovarjal in me še nekaj zanima glede zvočne, ...   @assistant_2 je 17. maj 2007 ob 23:41 izjavil:Če hočeš 5.1 zvok iz igre spravit preko optike ali SP/DIF-a na reciver, rabiš zvočno kartico, ki zna realnočasovno kodirati v Dolby Digital; jo pa najverjetneje nimaš, ker so še dan danes precej redke... Ena izmed teh je npr. HDA Digital X-Mystique 7.1 Gold, ki jo posedujem tudi sam in zadeva skupaj z Logitech Z-5500 trga gate in trese stekla, čeprav igre igram bolj malo...   No mene pa zanima če ta beseda realnočasovno kodirati v Dolby Digital pomeni v angleščini DTS passthrough, ker sem naročil iz firbca to kartico in piše tako gor da podpira passthrough http://cgi.ebay.com/ws/eBayISAPI.dll?Vi... http://comzil.com/1276 ker sem menjal matično in zdaj mi na recieverju piše \"dolby digital\" samo kadar gledam filme (ker imam nastavljeno na spdif) ko pa igre igram pa ne piše dolby digital  Pred leto ali dve nazaj sem imel to zvočno http://www.club-3d.com/index.php/produc... in sem imel natavljeno na Dolby Digital output spdif in mi je vedno pisalo na reciverju \"dolby digital\" in ni pomembno kaj sem gledal igral poslušal, čeprav za mp3 sem dal raje včasih stereo, tako da če piše DTS passthrough potem tudi dela dolby digital vedno tudi ko igram igre?   Če ne bo delala tista kartica z ebaya bom pa kupil kje kakšno staro Theatron DD ki vem da mi je delala tako kot sem si želel, škoda da sem jo sploh kdaj prodal sem pa zasledil eno poceni na bolhi http://www.bolha.com/zvocne-kartice/zvo... me zanima če ta podpiral vedno dolby digital, ampak zdaj bom tak dobil to čudo  http://www.audiotrack.net/products/MAYA..."
    },
    {
        "role": "assistant_1",
        "message": "Passthrough pomeni da gre DTS / DD preko zvočne kartice neposredno na izhod - to pomeni da mora biti že prej DTS ali DD, kar pa v igrah ni. Igre zgenerirajo ločenih 6 (za 5.1) kanalov in zvočna kartica jih mora zakodirati v DD ali DTS. To pa znajo kartice, ki podpirajo ali \"DTS Connect\" ali \"Dolby Digital Live\".   Pri Theatronu DD je podprt DD Live zato je lahko receiver delal v DD načinu."
    },
    {
        "role": "assistant_9",
        "message": "Hvala, tole si pa res dobro razložil, pa tako sem iskal katera bi bila prava kartica in verjetno spet nisem pravo kupil pa sploh ne bom več se obremenjeval,sam ko sem gledal tole ko piše    http://cgi.ebay.com/ws/eBayISAPI.dll?Vi... maya 5.1 mkII series enbles such 2 channel sounds to be mixed up to output and support downmixing to output through the front channel from the rear and center/woofer channels  da podira torej nekakšen \"DTS Connect\" ali \"Dolby Digital Live\".   Za drugič, vem da bom gledal samo če piše kje \"DTS Connect\" ali \"Dolby Digital Live\" podporo, katere zvočne pa imajo vse to?"
    },
    {
        "role": "assistant_0",
        "message": "Ma jest sm mel na enmu acerjevem laptopu DDlive. In to starmu ene 4 leta."
    },
    {
        "role": "assistant_1",
        "message": "@Damirez: saj DD Live ni nekaj novega, bolj redkost je, ker Dolby zahteva lincenčnino če to kdo hoče uporabit na svojem izdelku (zvočni, prenosniku,...), ta pa ni majhna. Poleg tega, da mora Dolby lab vsak izdelek tudi potrdit.  @assistant_9: Na pamet zdaj ne vem vseh, so pa nekatere Asus-ve Xonar, Auzentech, Theatron,... DD Live pa je vključen tudi v paket tehnologij \"Dolby Home Theater\". Čeprav se mi zdi da je DHT bolj domena matičnih plošč in na njih integriranih zvočnih čipov. Med zvočnimi zvočnimi sta pa recimo ASUS Xonar DX takšen (~60€) in Auzentech X-Fi Home Theater HD."
    },
    {
        "role": "assistant_9",
        "message": "Vse so drage katere podpirajo \"DTS Connect\" ali \"Dolby Digital Live\", me pa zanima v čem je razlika če podpira samo DTS Connect oz. samo Dolby digital live, tako kot pri tema dvema Theatron DD 7.1 http://www.solo.si/racunalnitvo-10087/c... in Theatron DTS 7.1 http://www.solo.si/racunalnitvo-10087/c...  Ko dobim iz ebaya kartico pa probam kako dela funkcija  \"5.1 channel upmixing & downmixing funcitions\" če ne slišim slučajno iz vseh zvočnikov enak zvok"
    },
    {
        "role": "assistant_0",
        "message": "Če je samo Dolby digital live je kar vredu."
    },
    {
        "role": "assistant_9",
        "message": "@assistant_1 je 17. maj 2007 ob 23:37 izjavil: Najlažja pot je, da nabaviš tri stereo kable in jih priklopiš na \"6CH input\" na receiverju.     No tole sem sprobal in tudi dela ja, samo ne vem ali dela pravilno da je pravi 5.1, ker sem namreč imel samo en stereo kabel in izmenjaval, vtaknil naprej v stereo,...    in imel mp3 prižgan in dela v vsakem zvočniku zvok, me pa zanima če delujejo tudi vsak posebej, recimo v igri, za filme bi pa uporabljal optični izhod ker tam pa dela dolby digital in dts  sem dobil iz ebaya..in probal v filmih ker zvočna podpira neposredno na izhod (spdif through) je tudi napisalo na recieverju Dolby digital ko sem zagnal film  Če dela z činči 5.1 v igrah potem tak ok, samo nabavim kable pa je, pa ne bom več druga kupoval.."
    },
    {
        "role": "assistant_1",
        "message": "To s sigurno dela, ker je princip isti kot pri navadnih \"analognih\" 5.1 računalniških zvočnikih. Bi ti pa priporočal da tole potem uporabljaš samo za igre, kjer so vsi kanali ločeni, za ostalo (mp3-je, filme,...) pa spdif in v receiver vgrajen DSP za procesiranje.  Kakšne zvočnike pa imaš prikloplejene na receiver - ali so to manjši sateliti in woofer ali so vsi zvočniki full range?"
    },
    {
        "role": "assistant_9",
        "message": "No to me ja najbolj zanimalo, dela torej 5.1 preko šest činčev za igre, imam pa takole   pa še majn procesorsko je zahteven analogni izhod? http://www.technic3d.com/review/sound/2... če prav gledam lahko imam oboje hkrati prikplopljeno spdif in pcm (analogno hkrati tako da samo na reciverju spereminjam ali 6ch ali spdif optika)"
    },
    {
        "role": "assistant_10",
        "message": "Auzentech je z Meridian audio kartico oživel PC \"discrete sound card\" DIY sceno, ker si na njej lahko menjal vsega vraga, da ti je zvok zvenel, kakor si si želel.   Sedaj je prišla pa Meridian 2G in me zanima, če jo kdo poseduje in kakšne izkušnje ima z njo. Does it live up to it's name?   ---  Še nekaj: Auzentech srednji in spodnji rang, Forte in Bravura, sta osnovani okrog Creative X-Fi native PCI Express audio processor.   Kako to, da je takšna razlika med Creative za 150+EUR in recimo Bravuro, ki je 130$. Seveda v prid Auzentechu. Kaj ne more Creative za takšno ceno na tiskanino dati elemente istega/podobnega ranga in upravičiti ceno z boljšim zvokom?   edit: Od Creativa se spomnim Awe64 Gold, ki je dajala ven carsko kvaliteto. Zatem je prišla pa večkanalna 5.1 kartica (kako je bilo že ime prvi seriji? Creative Live mogoče?), ki je proti Awe64 bila en crap. Ko sem jo kupil, sem se nekaj tednov z njo zafrkaval, ker sem mislil, da je problem kje v nastavitvah, potem sem pa nazaj fliknil Awe64. Še danes bi moral imeti nekje obe kartici.   Pa še nekaj glede Auzentech: zdi se mi, da vse njihove kartice podpirajo Dolby Digital Live."
    },
    {
        "role": "assistant_9",
        "message": "Preko anolognih 6 činčev dela 5.1, šel sem v igro Mafia in bil v prostoru kjer je telefon zvonil in če sem bil obrnjen z obrazom proti telefonu sem slišal spredaj zvonenje in če sem bil obrnjen sem slišal zadaj zvonenje in če sem se vrtel sem slišal vsak zvočnik posebej :), to sem hotel in dela, je pa zanimivo da v začetku uvodni filmček je bil zvok samo spredaj v igri pa so vsi zvočniki delali (vedno bilo povezano analogno). Filmi pa imajo zvok samo spredaj če imam preko 6činčev, dam pa na optični izhod pa dela Dolby in tako vsi zvočniki in sem rešel problem :), zanimivo kako to deluje, zanimivo bi bilo da bi v vseh igrah zdaj delal 5.1, če že igram da zraven uživam tudi v zvoku :=)"
    },
    {
        "role": "assistant_0",
        "message": "Ja itak bo delal v vseh igrah, samo v igri moraš nastavit. Pa v winsih moraš tudi nastavit, da imaš 5.1 in mislim, da bodo potem filmi tudi delali v 5.1 brez optike."
    },
    {
        "role": "assistant_9",
        "message": "Uporabljam Kmplayer, ker je free in dober predvajalnik in sem nastavil na 3/2:5,1 channels namesto SPDIF in zdaj ja deluje tudi 5.1 v filmih preko anognih kablov, samo zanima me če je je sploh boljša kvaliteta zvoka preko digitalnega izhoda, ker včasih vem, da če je bila integrirana zvočna in če je bilo bolj naglas se je slišalo neki v zvočnikih, ampak pri meni tega ni, ker imam PCI zvočno kartico, ne opazim šumenja brnenja... In tukaj sem še testiral zvok http://www.wooferbasstest.com/download/... dela na analognem in digitalnem izhodu, samo da vedno morem nastavit v programu spdif-(digitalno)... ali 3/2:5,1 (anologno 6ch) kater izhod pač uporabljam"
    },
    {
        "role": "assistant_9",
        "message": "@assistant_1 je 3. apr 2011 ob 21:16 izjavil:Passthrough pomeni da gre DTS / DD preko zvočne kartice neposredno na izhod - to pomeni da mora biti že prej DTS ali DD, kar pa v igrah ni. Igre zgenerirajo ločenih 6 (za 5.1) kanalov in zvočna kartica jih mora zakodirati v DD ali DTS. To pa znajo kartice, ki podpirajo ali \"DTS Connect\" ali \"Dolby Digital Live\".   Pri Theatronu DD je podprt DD Live zato je lahko receiver delal v DD načinu.   ali podpira ta zvočna kartica DD Live Passthrough kot pri Theatronu DD https://www.ebay.co.uk/itm/Creative-Sou... Creative Sound Blaster SB0880  trenutno mi deluje na DD live Theatron Agrippa DTS 7.1, ampak je še na navadnem pci slotu, sčasoma pa bom rabil pc-e zvočno,(če bom kaj menjaval) ker novejši pcji imajo samo pcie slot    hvala"
    },
    {
        "role": "assistant_11",
        "message": "To je kartica iz leta 2008. Za Win10 so na voljo šoferji, a jo je čas že rahlo povozil.  https://www.avforums.com/threads/dolby-..."
    },
    {
        "role": "assistant_9",
        "message": "Pred več leti je veljalo, da je bolje imeti ločeno zvočno (kao boljši zvok in da je zvok imel svoj CPU), zdaj so ti časi minili, skoraj nobeden nima več zunanje zvočne kartice, ter tudi ni veliko izbire za nakup zvočne. Jaz jo še vedno uporabljam, ker imam samo en optični kabel povezan v ojačevalec in zadeva deluje. Tudi mojo kartico je čas povozil, ker ima samo za windows 8 gonilnike, ampak deluje brez problema na windows 10. Za Creative Sound Blaster SB0880 pa so uradni gonilniki od Win10 in ne vidim problema na kakšen način bi jo čas povozil?"
    },
    {
        "role": "assistant_9",
        "message": "Imam še eno zvočno kartico Razer Barracuda AC1 https://www.overclockersclub.com/review... v orginalni škatli, ki na uradni strani nima gonilnikov za win8 ali 10, ima pa čip CMI8788 in deluje ta gonilnik od win8 na win10 https://www.cmedia.com.tw/support/downl...  bom verjetno enkrat probal ta adapter pcie to pci :P https://www.aliexpress.com/item/3298146..."
    }
]