[
    {
        "role": "user",
        "message": "Že kar nekaj časa je minilo, ko sem Frana s  Cool-PCja prosil, če lahko kje stakne Nexus Real Silent vente, ki so glede tihosti referenčni ventilatorji na  SPCR-ju in če so tam izbrani za referenčne, potem so tišji od najtišjih. Sedaj jih je Fran (hvala!) dobil in se dobijo pri  njem. Torej, če kdo rabi res tihe vente po relativno ugodni ceni (recimo 120mm jurja ceneje kot Papst 4412 F/2 GLL, pa so glede na SPCR Nexusi boljši in tišji), potem je to to.   Upam, da mi bo moderator oprostil malo reklame, a kot Silent PC Computing hardcorovec sem tako navdušen, da sem moral to povedati še komu :)."
    },
    {
        "role": "assistant_0",
        "message": "Kaj so boljsi on Noisblocker SX-1? Jaz imam NB 120mm in sicer so res silent ampak vedno sem pripravljen kupiti se kaj boljsega, ce je na voljo."
    },
    {
        "role": "user",
        "message": "Tudi jaz imam enega SX1, pa sem ga fliknil ven, ker nisem bil zadovoljen. Moj je bil dober le na papirju. Plastika je pretrda, zato povzroča vibracije ki so se prenašale na ohišje, nujno ga je bilo treba pritrditi z dušenjem. Pri 7V povzroča (verjetno ležaji) mehansko klikanje, ki je daleč od tihosti. Na nižji voltaži ga nisem laufal, ker se ni zanesljivo startal. Pri tam okoli 5,5V je bilo klikanje manj slišno, a ga nisem hotel vsakič preverjati, a deluje ali ne. Na 12V sploh nebi omenjal. Menjal sem ga z zgoraj omenjenim Papstom, ki je precej tišji. Nisem pa probal NB SX2Pro, ki ima boljšo konstrukcijo. Nasplošno se je treba ventom iz prozorne plastike izogibati, če hočeš imeti tišino."
    },
    {
        "role": "assistant_1",
        "message": "Jst mam papsta 4412 F/2 gll pa je odlicen.Mal so drazji, sam kvalitetni."
    },
    {
        "role": "assistant_2",
        "message": "80mm je se zmeri najtisji PAPST. Za 92mm pa 120mm je pa zleda Nexus najtisji. MOrs pa pazit ker ne premaknejo glih veliko zraka..."
    },
    {
        "role": "assistant_0",
        "message": "Hm ja sem tudi jaz opazil neke nove vibracije, hehe. Toraj kaj bi bilo boljse od Noiseblocker SX-1 (120mm)? Nexus, Papst ali se kaj drugega? Zanima me za 120mm ampak tudi 80/92 bom rabil.  Hm, na cool-pc pise za Nexus 'glasnost: 22,8 dB(A)', pri Noiseblocker SX-1 pa samo 17dB(A)!?"
    },
    {
        "role": "user",
        "message": "Danes dobim Nexuse vseh velikosti, pa bom malo stestiral, tako na uho. Papsti so definitivno dobri, bom pa kmalu videl, kako se obnesejo proti Nexusem.  Glede decibelov je tako, da kaj veljajo le neodvisna testiranja, kaj napisejo prizvajalci, ponavadi nima kake veze. Če bi bil SX1 17 dBA, potem bi moral skoraj uho gor pritisnit, da bi ga slišal, v praksi pa je precej drugace. Poleg tega je važna še \"kvaliteta\" hrupa. Nizkofrekvečno brundanje je precej manj moteče kot visokofrekvenčno piskanje, pa imata lahko oba enak zvočni tlak. Tudi periodično preminjanje jakosti precej bolj moti kot enakomeren, konstanten hrup.  Ena takih zadev je interferenca med dvema diskoma, ki sta v ohišju blizu eden poleg drugega. Če sta deklarirana z enako frekvenco vrtenja, npr. 7200 s-1, se vseeno, vsaj pri diskih različnih proizvajalcev, frekvence malo razlikujejo. To se potem pokaže kot periodično nizkofrekvenčno vibriranje, ki se prenaša na ohišje, ki potem dodatno rezonira v tej frekvenci in tudi na tla. Zadeva je vsaj meni skrajno moteča, edina rešitev je, da se diske da na blažilce, recimo gumice ali kaj podobnega."
    },
    {
        "role": "assistant_0",
        "message": "Ja, bo drzalo glede diskov in SX-1. Daj sporoci kako se kaj obnesejo, me prav zanima ali so tisji od Papst. Kaj pa YSTech, a niso tudi ti zelo tihi?"
    },
    {
        "role": "user",
        "message": "No, malo sem sprobal nove pridobitve. Prvi vtisi: - Nexus 80mm: nesporni favorit med 80milimetrci. Moj prejšni favorit je Papst 8412 N/2 GLE, pa je Nexus še tišji, pri tem imata enako deklarirano frekvenco in pretok. Pri Papstu se sliši rahlo \"regljanje\" Sintec ležajev, pri nexusu pa praktično nič. Nisem še slišal Papsta 8412 N/2 GLLE, ki pa ima nekoliko smešno deklarirano glasnost. Zakaj smešno? Zato, ker nivo hrupa v zelo tihi sobi ne pade pod 18dBA, tišje so le gluhe sobe. Že Papst 8412 N/2 GLE ima deklariranih 12dBA, torej bi moral biti čisto neslišen; tudi če bi ga prinesel zraven ušesa, bi ga moral hrup okolice preglasiti. No, praksa pokaže, da ga je čisto dobro slišati, predvsem \"regljanje\" Sinteca, zato so te vrednosti čisto pretiravanje. -Nexus 92mm: tudi tu je moj prejšni favorit, YS-Tech FD 129225LB-N doživel poraz, Nexus je bitveno tišji in že hladi TR SI-97A. Imam tudi Papsta 3412 N/2 GL, ki pa je (pre)glasen, nisem pa še imel priložnost slišati Papsta 3412 N/2GLLE, ki ima sicer tudi smešno deklarirano glasnost, a bi znal biti kar tih, a za pošteno ceno. - Nexus 120mm: glavna zadeva, na primerjavo z Papstom 4412 F/2 GLL bo moral še malo počakati. Nexus ima namreč vogale polne, torej gre luknja za pritrditev na vogalu po celi debelini venta, kar onemogoča pritrditev z  gumicami. Moram še razmisliti, če ga bom pritrdl v vezicami in peno ali pa bom z dremlom porezal ojačitev vogalov. Tako prosto na zraku je zelo tih, upam, da bo tak tudi v kišti. Če prej omenjenega Papsta dam na 12V, še čisto lepo oz. grdo sliši, čeprav je težko reči, a je to hrup mehanike ali turbulenc zraka. Upam, da bo Nexus tišji pri boljšem pretoku."
    },
    {
        "role": "assistant_0",
        "message": "Hvala za test in informacije! Za 120mm raje ne rezi po ventilatorju, saj potem ne ves ali je morebitni hrup zaradi tvojega posega ali original. Bi pa lahko pricakovali, da bo sorazmerno tih, ce sta ostala dva tiho. Izdelava je iz istih proizvodnih linij - vsaj upam da je tako. Vsekakor sporoci kako se obnese 120mm, ker ravno tega sedaj kupujem za CPU hladilnik. Pri SI-120 sem dobil trakce iz nekaksne gume, za namestitev pod ventilator, a se jih splaca zamenjat s cim drugim? Drugace pa me zdaj najbolj zanima ali so splaca kupiti Nexus ali morda kaj drugega. Za tiste gumi trakce ni panike, pa tudi original se mi zdijo dobri."
    },
    {
        "role": "assistant_3",
        "message": "akasa 120mm,je zelo tih. application PC Case fan Fan dimension 120 x 120 x 25mm Fan speed 1400 R.P.M. Fan airflow 44.8 CFM Fan air pressure 1.8mm H20 Fan life expectancy 80000/hrs Bearing type Twin Ball Bearing Connector 3-pin with RPM sensor wire Voltage rating 12V Noise level 18.0 dB(A) Product code AK-183-L2B ga imam na zadnjem delu ,cfieftec ohišja, original za 120mm,nemorem verjet kako to hladi temperatura diskov je padla za 10-15 stopinj prej 45 zdej 30st.tudi ostalo tako.itd...Pa še tih je-18 db. lp"
    },
    {
        "role": "assistant_2",
        "message": "Tele deklarirane vrednosti decibelov so en qrc. Vsak jih meri tko kot se njemu zdi prav in ne upostevajo nekih standardov. Dosedaj sem edino na www.silentpcreview.com vidu da majo napisan protokol testiranja glasnosti komponent, zdraven majo pa se audio posnetke hrupa, ki ga komponente proizvajajo. Tko da tisto o ??dB ni kej velik za vrjet..."
    },
    {
        "role": "assistant_4",
        "message": "Emmm ... a je to dobro tudi za vodno? Vem daje pol pumpa najbol glasna, a bi dober hladilo radiator?"
    },
    {
        "role": "user",
        "message": "No, končno je zadeva zmontirana in sprobana. Sledi kratek opis in nekaj slik.    To je mašino za običajno delo. Gre za Bartona 2500@2200 MHz pri 1.7 V. Hladi ga TR SI-90A, na njem je Nexus 92mm. Zraven je 1GB RAMa Winbond CH-5 na 400 MHz v dual channel varianti. Grafika je pasivna, GF6200. Za večino zadev torej povsem spodobna mašina. Optimizirana je izključno na čim manjši hrup ob tem, da zadeva ni podhranjena. Temperature so spodobne, zdajle imam CPU na 41°, oba diska sta na 33°. Pri loadu gre do 46°. Kišta je Antec P-180. S kabli bi se lahko še malo igral, a zadeva ne ovira pretoka zraka, not se pa ne vidi, zato nima veze. Prav bi mi prišel napajnik, kjer napajalne kable priključuješ po potrebi. Ker Yesico ni tak, sem jih moral nekam zbasati. Primerno mesto je v tem primeru prostor, kjer sicer pride zgornja kletka za diske, ki jo ne rabim. BTW, za igre&3d design imam še eno mašino, ki je na vodo.     (Tu mi je uspelo naredit neostro sliko  ) Spodnja kletka za diske je predelana. Običajno gredo not štirje diski pokončno, zadevo sem predelal tako, da gresta not dva vodoravno, oba sta vzmetena z Magic Stretch laksom, ki je neka polimerna zadeva, ki se ne stara in je silno elastična. Ob debelini 1.5 mm jo praktično ne moreš strgat z roko. Dobil sem jo po enih vezah iz UK.V taki obliki se diska zelo guncata, vendar montirana v ohišje in z pritrjenimi kabli je zadeva stabilizirana ob skoraj 100% dušenju vibracij. Oba diska sta Samsunga Spinpoint P80 160GB, ta serija diskov je trenutno najtišje, kar se da dobiti. Še tišje so menda stare Seagate Barracude IV, ki se ne delajo več, a so navzgor omejene na 40GB, torej več ali manj neuporabne.    CPU hladi TR SI-90A in Nexus 92mm na 7V. Poleg je Nexus 120mm na 6V, ki zrak piha ven. Kombinacija je slišna le, če uho čisto približam.    Spodnji prekat, ki je ločen od zgornjega še dodatno s srebrnim trakom (duck tape), s katerim sem zatesnil reže, hladi Nexus 120mm na 6V. Poleg diskov hladi še pasivni napajalnik Yesico 420W.     Ker je spodnji prekat ločen, Nexus vleče zrak od predaj, kjer so reže, preko diskov in ga piha na napajalnik. IDE disk na prvi sliki sem medtem menjal za SATA zaradi ožjih kablov. Ker sta diska električno ločena od ohišja, sta dodatno ozemljena na ohišje preko kablov.    Konfiguracija spodnjega prekata. Preko penastega traku je prekat izoliran tudi na bokih, kjer pride gor stranski pokrov (bel trak nad prekatom).    Kombinacija s ločenim prekatom je idelana za pasivne napajalnike, ker je zaradi rež okoli njega enakomerno hlajen na vseh straneh in verjetno napajanik hladilnih reber sploh ne bi rabil. Na rebrih imam temperaturno sondo. Zdajle je recimo temperatura 35°, ob daljši obremenitvi prileze tja do 40°, zato varnostnega venta (TMS) za napajalnik nimam več prilključenega, ker ni potrebe. Za kontrolo treh ventov, ki so v računalniku, imam spredaj Sumbeam Rheobus, s katerim lahko nastavljam poljubno voltažo od 0-12V. Ker je kišta zelo dobro prezračena, so temperature relativno nizke kljub manjhnemu pretoku zraka skozi vente, ki so na 6 oz 7V.  Zadeva je res tiha, ob običajni večerni ravni hrupa je ne slišim, da deluje vidim le po ledici na sprednji stranici. Slišna postane ob nočni tišini, a je hrup nizkofrekvenčen in enakomeren, zato nemoteč. Ob prižganem računalniku lahko brez težav spim na oddaljenosti okoli 1m. Seveda pa je tišanje računalnika neverending story, vedno je ena stvar najglasnejša. Trenutno so to diski, kljub dušenju vibracij. Verjetno bi moral za dodatno stišanje poseči po kakem ohišju za dušenje, v tem primeru pa je vedno problem hlajenje diskov. Zanesljivi diski do hladni diski, zato v to varinato verjetno ne bom šel. Malo sem imel smolo, ker sem takrat, ko se je staro serijo diskov P80 še dobilo, kupil le en SATA disk. Samsung nampreč za diske uporablja dva tipa FDB motorjev, in sicer od firm JVC in Nidec. Nideci so tišji. Imel sem SATA z Nidecom in IDE z JVCjem. Ko sem sedaj kupoval SATA disk, se je serijo P80 že težko dobilo, zato nisem mogel več izbirati motorja, iskal sem Nideca, dobil pa le JVCja. Nova serija P120 je menda malo glasnejša, zato je nisem kupil. No, toliko o novi kišti, opremljeni z Nexusi, vendar iskanje tišine se nadaljuje..."
    },
    {
        "role": "assistant_5",
        "message": "Dvakrat te moram pohvaliti. prvič za dobro opravljeno delo in drugič, ker si vse skupal lepo opisal. Ne se zdej ustavit."
    },
    {
        "role": "assistant_6",
        "message": "Ker mi gre glasnost sistema že SPET pošteno na živce (čeprav je izredno tih), sem se odloču, da mal ventilatorje zamenjam, zdaj pa me zanima:  1. Lastim si 2  NB-UltraSilentFan SX2Pro Blacksilence, 120 mm ventilatorja. Se mi splača oba zamenjat z  Nexusovima Real Silent Case Fan, 120mm ventilatorjema?  2.Je vredno zamenjat  NB-UltraSilentFan-S2 Blue Bulk (L-B122), 80mm ventilator z  Nexusovim Real Silent Case Fan, 80mm ventilatorjem?  3.Spredaj na stranici imam  60mm ventilator z Amd 2800+ stock hladilnika, vendar je ta postal že precej glasen (v resnici je enako glasen, samo jaz sem se navadil na tišino) in me zanima, s katerim naj ga zamenjam, mora pa obvezno biti enakih dimenzij, ker drugače ne bo več pasal na stranico.  Lp"
    },
    {
        "role": "user",
        "message": "1. Imam enega NB SX2 Pro, pa je kar tih, zato se ti ga po mojem mnenju ne splača menjati. 2. 80mm Nexus je izredno tih, zato je zagotovo tišji, kot NB. V tem primeru je menjava verjetno smiselna. 3. Žal še nisem našel 60mm venta, ki bi bil zadovoljivo tih, pa sem jih sprobal že kar nekaj. Moti me predvsem \"škrebljanje\", ki postane izrazito pri nižjih obratih, ki so edini aktualni. 60mm vent sem imel za hlajenje custom izvedbe hladilnika za GF4, vendar me je zadeva toliko motila, da sem nazadnje nabavil pasivno GF6200. Probaj nekako narediti prostor za vsaj 80mm vent, ali pa menjaj kišto za tako, ki ima 120mm vente. Solidne dobiš že za manj kot 10 jurjev.  Vsekakor pa pred menjavo ugotovi, katera zadeva je najglasnejša, po vrsti za par sekund ustavljaj ventilatorje in poslušaj, kje je največja razlika."
    },
    {
        "role": "assistant_7",
        "message": "Po tem kar sem do sedaj prebral tukaj so Nexusi izjemno privlačni   Kupiti ali ne takoj kupiti...."
    },
    {
        "role": "assistant_6",
        "message": "Zdj sm mal poslušu ventilatorje v kišti in so vsi zelo tihi, sam še zmeri pa sta zelo moteča niseblockerja (blacksilence) in pa sprednji 60mm amd-jev vent.  Nosiseblockerja bom kmalu zamenu z 140mm zverino pri franu, sam še zmeri ne vem, kaj nej ukrenem glede 60mm.   Lp"
    },
    {
        "role": "user",
        "message": "Pri 140mm prej preveri hrup, ker ni nujno, da je tišji kot 120. Glede 60mm po mojem mnenju nimaš kake pametne variante razen da probaš zadevo predelati na 80mm."
    }
]