[
    {
        "role": "user",
        "message": "Torej v naslednjih dveh mesecih nameravam kupiti svoj prvi DSLR fotoaparat. Pred nakupom veliko gledam vse živo, v rokah sem ga imel samo enkrat in posnel par slik - pred parimi leti z nikonom in tistih slik se dobro spominjam saj je bil to nek užitek. Do sedaj sem imel klasične digitalce, a me moti predvsem ergonomija in zakasnitev slike zaradi ostrenja. Cena je tam do ene 650€. Zanima me pa nekaj stvari: - Katere firme so trenutno najboljše za ta denar (Canon/Sony - to se najbolj nagibam) - Nekaj sem slišal in bral o nekem enoletnem čisčenju - kako se to naredi - doma ali mora to narediti strokovnjak - Ali imajo fotoaparati samodejno ostrenje ali je to potrebno preko objektiva - zaželeno so obe funkcije smao tisti nikon, ki sem ga imel jaz si mogel sam ostrit - Ko gledam slike so ene izostrene tako, da je neka oseba zelo čista okolica pa meglena - kako se temu reče in ali so pri tem uporabljeni kakšni filtri Pač tole je kar me zanima če je še kaj kar nisem zasledil posebnega bi prosil če gdo pove. Gledal sem pa predvsem tega in me zanima kaj pravite?  Hvala in LP  P.S. prosim še če kdo nahitro opiše pomembne tehnične karakteristike"
    },
    {
        "role": "assistant_0",
        "message": "@user> - Katere firme so trenutno najboljše za ta denar (Canon/Sony - to se najbolj nagibam)  Nikon. Canon je zaspal in če se boš čez nekaj let odločil, da potrebuješ boljši body, boš hotel imet objektive, ki nanj pašejo.  @user> - Nekaj sem slišal in bral o nekem enoletnem čisčenju - kako se to naredi - doma ali mora to narediti strokovnjak  Eh, danes je to že precej nepomembna reč. Vsak body zna trest senzor, da prah pade dol, kar je dovolj učinkovito, če si pa popacal senzor, boš pa itak moral očistit \"na roke\".  @user> - Ali imajo fotoaparati samodejno ostrenje ali je to potrebno preko objektiva - zaželeno so obe funkcije smao tisti nikon, ki sem ga imel jaz si mogel sam ostrit  Ostrenje se vedno dogaja v objektivu. Fizično nemogoče je ostriti v fotoaparatu, je pa tam senzor, na katerega se objektiv zanaša pri ostrenju.  @user> - Ko gledam slike so ene izostrene tako, da je neka oseba zelo čista okolica pa meglena - kako se temu reče in ali so pri tem uporabljeni kakšni filtri  Angleži temu rečejo \"bokeh\". Bolj ko je zaslonka okrogle oblike, lepše zgleda te vrste mehčanje in bolj ko je zaslonka odprta, bolj je efekt izrazit, seveda pa počasi izgine ko se fokus premika proti neskončnosti.  @user> Gledal sem pa predvsem tega in me zanima kaj pravite?  Želel si boš boljši objektiv, ampak za tako ceno bistveno boljšega ne boš dobil. Poskusiš lahko z Nikonom D60: http://www.mimovrste.com/artikel/173025..."
    },
    {
        "role": "assistant_1",
        "message": "Ti kupi Canon 40D ( prejšnji model - novi je 50D ki pa ni prinesel nekih izboljšav ) in boš najbolj zadovoljen. Razni 450D , D60,... so igračke."
    },
    {
        "role": "assistant_2",
        "message": "nikon d90 (sam sem lastnik canon 400D)"
    },
    {
        "role": "assistant_3",
        "message": "Lepo si v svojem cenovnem razredu izberi aparate, ki so ti takole na uč všeč, pol pa v trgovino in probat vsakega - da vidiš, če ti lepo sede v roko, kateri razpored tipk ti najbolj sede, ipd... Pol pa kupi. Pri tem je pač treba vedet, da največ rabljene opreme dobiš za Nikon, Canon, ostalih je malo manj. Predvsem pa ne kupovat zgodbic o tem, kateri aparat je ah in sploh boljši od konkurence, ker so večinoma zelo izenačeni, vsaj kar se kvalitete slik tiče."
    },
    {
        "role": "assistant_0",
        "message": "Vsekakor rajši vzami body nižjega razreda in objektiv višjega razreda."
    },
    {
        "role": "assistant_4",
        "message": "Ti kupi Canon 40D ( prejšnji model - novi je 50D ki pa ni prinesel nekih izboljšav ) in boš najbolj zadovoljen. Razni 450D , D60,... so igračke. Brez zamere vendar nima 40D niti ene prednosti ki bi upravičila toliko višje ceno le njega, ima pa 450D kar nekaj prednosti pred 40D. Da ne bo pomote- ne rečem da ni 40d boljši, pravim le da razlika ni tako velika kot hočejo nekateri prikazat."
    },
    {
        "role": "assistant_0",
        "message": "@assistant_4> ima pa 450D kar nekaj prednosti pred 40D  Aja? Katero? :)"
    },
    {
        "role": "assistant_4",
        "message": "1. Cena 2. Resolucija 12.2 MP vs 10.1 MP, pa še en citat na sam senzor: 1. In the conclusion page: \"The new sensor is superb, and from a resolution point of view puts the EOS 40D to shame without losing any of the high ISO performance that has been Canon's trump card for so long.\" 2. RAW output compared with the Nikon D60: \" ... and in fact these are some of the most detailed results we've ever seen from a non-professional Canon DSLR thanks to what appears to be a slightly lighter anti alias filter (certainly compared to the 40D, for example).\" 3. 450D je lažji ter manjši 4. Autofokus preko livewiev 5. LCD na zadnji strani pokaže vse informacije 6. Multi-shot self timer mode 7. Livewiev sam po sebi  @assistant_0 bo dost? Kot sem rekel je 40D močno precenjen."
    },
    {
        "role": "assistant_0",
        "message": "@assistant_4> 1. Cena  Seveda.  @assistant_4> 2. Resolucija 12.2 MP vs 10.1 MP, pa še en citat na sam senzor:  Vse nad 6 MP je praktično enako.  @assistant_4> 3. 450D je lažji ter manjši  Torej se bolj trese?  @assistant_4> 4. Autofokus preko livewiev  Ima tudi 40D, and it sucks just the same. K sreči zna 40D dvignit mirror in fokusirat s pomočjo AF-ON gumba, če je že nujno treba fotografirat z live view.  @assistant_4> 5. LCD na zadnji strani pokaže vse informacije  Pri 40D imaš pa vse informacije v viewfinderju in na LCDju na zgornji strani fotoaparata.  @assistant_4> 6. Multi-shot self timer mode  You got me there. Sicer ne vem, kdaj bi to prišlo prav, ampak ziher se najde situacija, tako da se s tem tudi strinjam.  @assistant_4> 7. Livewiev sam po sebi  Kaj to pomeni? Saj Live view ima tudi 40D \"sam po sebi\".  Po drugi strani pa...  40D naredi 6fps vs 3.5fps, je weather sealed, ima rama za 18 raw vs 6 raw posnetkov in tako dalje.  Če kupi D60 in dober objektiv ga bo precej manj stalo, ko bo čez eno leto kupil D700 :)"
    },
    {
        "role": "assistant_5",
        "message": "Nikon D60 - optimum.  LP, @assistant_5"
    },
    {
        "role": "assistant_4",
        "message": "Pri 1 sva skupaj potem:) Pri 2jki se pravzaprav strinjam s tabo, vendar prednost je pa le, četudi je nepomembna 3: trese se toliko kolikor se ti roka trese. Je pa res da je 40D toliko težji da boš kmalu imel roke močnejše kot noge Lažje je praktičnosti in večja teža nima nobene prednosti (vsaj pri meni ne) 4,7: Zanimivo- sem mislil da 40D nima livewiev, tako da lahko 4 in 7 črtamo. Pri 5tki je seveda odvisno kako se navadiš, je pa vsaj meni bolj praktično vse skupaj imeti na zadnjem zaslonu.  Je pa seveda res da ima tudi 40D kar nekaj prednosti, kot so boljši autofokus, robustnejši, višji ISO (čeprav je po mojem mnenju že 1600 neuporaben), večje \"kukalo\", hitrejše slikanje ter boljša baterija. Vendar po mojem mnenju vseeno ne upraviči cene, ker za razliko med 450D in 40D dobiš še grip ter nek objektiv in boš v končni fazi na boljšem.   My 50 cents"
    },
    {
        "role": "assistant_0",
        "message": "Ja, se strinjam, da je bolje kupiti 450D in boljši objektiv kot 40D, ampak po drugi strani 40D kupiš takrat ko nimaš denarja za 1D, pa potrebuješ hiter fotoaparat.  Pa 40D je danes že džabe :)"
    },
    {
        "role": "assistant_4",
        "message": "ampak po drugi strani 40D kupiš takrat ko nimaš denarja za 1D, pa potrebuješ hiter fotoaparat. Takih je bolj malo  Ko se ti gre za nek price/preformance je 450D zmagovalec, je pa res da je 40D old school pure powe"
    },
    {
        "role": "assistant_6",
        "message": "A ni za Nikon D40/D60 dokaj malo objektivov? No, saj pašejo na aparat, ampak ne delajo avtofokusa..."
    },
    {
        "role": "assistant_5",
        "message": "@assistant_6: mehanizem ostrenja pri teh fotoaparatih je v samem objektivu in ne v fotoaparatu. Kar se zdi same ponudbe se mi ta ne zdi slaba, je pa res da ostrenje v objektivu nekaj nanese k ceni objektiva...  LP, ManDrver"
    },
    {
        "role": "assistant_0",
        "message": "Mehanizem ostrenja je _vedno_ v objektivu, ker se ostrenje izvaja s fizičnim premikanjem leč."
    },
    {
        "role": "assistant_6",
        "message": "to sem mislil  Citat iz Dpreview:  Auto Focus only for AF-S or AF-I lenses  As with the D40 and D40X, the new D60 doesn't have an built-in focus drive motor which means it can auto focus only with lenses which have their own drive motor (AF-S and AF-I lenses). The lack of a drive motor can be seen by the missing mechanical focus drive pin on the lens mount (see images below). One of the D60's new features is an electronic rangefinder to help manual focus on non AF-S / AF-I lenses.    @assistant_5: ja, saj misliva isto... lp"
    },
    {
        "role": "assistant_7",
        "message": "Moj nasvet: - kupi si vstopni razred DSLRja (razen če maš fulll keša), kateri ti bo dobro ležal v roki, - poglej razpoložljivo dodatno opremo in ceno le te (objektivi, bliskavica), - ne glej na Mpixle. Če boš gledal na število le teh, potem nimaš dovolj znanja o fotoaparatih za uporabo DSLRja. Več megapixlov pomeni večji šum na fotografiji. Seveda bolši fotoaparati proizvajajo manj šuma. - sam mam canon 400D pa sm z njemu čist zadovoljen. Res je bolje kupiti za razred slabši fotaparat in bolše objektive. Jest še vedno šepam pri objektivih. Lahko si pogledaš še kakšne Nikone, Canone, Pentax, Olympus. Vsi vstopni razredi teh fotaparov so približno na istem. Kakšen ma to drugi ma drugo, veliko končnih uporabnikov pa ne opazi razlike. Če boš kupoval nixon D40 preveri kako je s pristopom, glede objektivov, na višji rang body-ja. Pentaxovi bodyji so me navdušili z stabilizatorjem slike v bodyju, samo šepajo v objektivih (vsaj po slovenskih trgovina). - čar DSLRju je v menjavi opreme. Če misliš kupiti drag fotaparat ranga 1000evr in ti zmanka keša za soliden objektiv nisi naredil nič in ne boš s svojo opremo zadovljen. - ko boš mel kup dobre opreme in boš očutil da šepaš z bodyjem, boš pa kasneje zamenjal še tega. - po vseh forumih pa je kreg katera firma fotoaparatov je bolša, v stilu kdo ma dalšjega.... - dobri fotografi ne gledajo preko livewieva, vedno skozi okular. Fotoaparat je tako bolj stabilen v roki in se manj trese ob fotografiranju.   Katere so zate pomembne karektaristike, boš moral povedat za kaj ga boš uporabljal. Npr. šport, portreti, poroke, vsega po malem,...  za več informacij pa si preberi te članke."
    },
    {
        "role": "assistant_8",
        "message": "D60 ne more ostriti s tistimi lecami, ki nimajo svojega motorja."
    },
    {
        "role": "assistant_9",
        "message": "Jest bi štartal s fiksnimi lečami."
    },
    {
        "role": "assistant_10",
        "message": "40D ima dodatno komandno kolesce, ki pride še kako prav. 450D tega nima. Mislim pa, da ima 40D nekaj muten live view. Morda res ne zna ostrit s pomočjo kontrasta ali kaj že...  Svetlo in veliko iskalo je zelo pomembno. Tu zmagajo D80 in D90 od nikona ter tudi 40D od Canona (govorim nižji oz. nižji srednji cenovni razred).   Sam bi še najbolj odsvetoval nakup Nikon D60 oz D40X aparatov. Že res, da vsi sodobni Nikon objektivi imajo motorček za ostrenje, a to ne velja za Sigmo in Tamrona ter starejše Nikonove objektive. Rabljeni objektivi pa so zelo zanimiva možnost za nadaljne širjenje opreme.   Sam imam Nikon D80 in zdaj že kar nekaj glaževine. Od tega dve, ki potrebujeta motorček v bodyu in dva manualca starejše izdelave, pri katerih mi še kako prav pride velika in svetla slika v kukalu.    Moje mnenje je, da se za začetni razred bolj splača Canon, za srenji pa Nikon. A je problem, ker se je že na začetku treba odločit za enega proizvajalca, saj si nabiraš opremo, ki na drugem ni združljiva."
    },
    {
        "role": "assistant_8",
        "message": "Moje mnenje je, da se za začetni razred bolj splača Canon, za srenji pa Nikon. A je problem, ker se je že na začetku treba odločit za enega proizvajalca, saj si nabiraš opremo, ki na drugem ni združljiva.  Aye, tle se strinjam. Ce se zadovoljis z bodijem, ki ima samo en wheel in nima dodatnega LCD displaya na vrhu aparata, kot ga imajo Nikon D80/90 ali pa Canon 40D/50D potem je Canon bolj ugoden. Pri tistih res entry level kamerah.  Jaz sem sel takoj v nakup Nikona D80."
    },
    {
        "role": "assistant_10",
        "message": "Pa na pentaprism namesto pentamirror se pozablja pri primerjavi razredov, razlika je pa še kako očitna ob uporabi aparata. In ergonomija, kako aparat sede v roko."
    },
    {
        "role": "user",
        "message": "Moj nasvet: - kupi si vstopni razred DSLRja (razen če maš fulll keša), kateri ti bo dobro ležal v roki, - poglej razpoložljivo dodatno opremo in ceno le te (objektivi, bliskavica), - ne glej na Mpixle. Če boš gledal na število le teh, potem nimaš dovolj znanja o fotoaparatih za uporabo DSLRja. Več megapixlov pomeni večji šum na fotografiji. Seveda bolši fotoaparati proizvajajo manj šuma. - sam mam canon 400D pa sm z njemu čist zadovoljen. Res je bolje kupiti za razred slabši fotaparat in bolše objektive. Jest še vedno šepam pri objektivih. Lahko si pogledaš še kakšne Nikone, Canone, Pentax, Olympus. Vsi vstopni razredi teh fotaparov so približno na istem. Kakšen ma to drugi ma drugo, veliko končnih uporabnikov pa ne opazi razlike. Če boš kupoval nixon D40 preveri kako je s pristopom, glede objektivov, na višji rang body-ja. Pentaxovi bodyji so me navdušili z stabilizatorjem slike v bodyju, samo šepajo v objektivih (vsaj po slovenskih trgovina). - čar DSLRju je v menjavi opreme. Če misliš kupiti drag fotaparat ranga 1000evr in ti zmanka keša za soliden objektiv nisi naredil nič in ne boš s svojo opremo zadovljen. - ko boš mel kup dobre opreme in boš očutil da šepaš z bodyjem, boš pa kasneje zamenjal še tega. - po vseh forumih pa je kreg katera firma fotoaparatov je bolša, v stilu kdo ma dalšjega.... - dobri fotografi ne gledajo preko livewieva, vedno skozi okular. Fotoaparat je tako bolj stabilen v roki in se manj trese ob fotografiranju.   Katere so zate pomembne karektaristike, boš moral povedat za kaj ga boš uporabljal. Npr. šport, portreti, poroke, vsega po malem,...  za več informacij pa si preberi te članke.  To da je čar DSLR-ja menjavati opremo vem, saj me moti pri teh kompaktnih to... gleede iskala tudi vem saj vendo uporabljam iskalo ce je le mogoce (tudi na videokameri) in ce aparat nima lifeview-a mi prov \"dol visi\". Glede MP tudi vem, da ni vse. Zanima me se ce mi lahko razložite v čem je fora kako so objektivi označeni in kaj pomeni 50mm 17-55m (na nekaterih forumih ga odsvetujejo začetnikom - zakaj?) in kaj je pri objektivih tisti - kaj mora imeti za odaljene motive, za portrete. Zanima me še kako veš koliko zooma ima objektiv al kako se to miri tuki k pr kompaktnemu je lepo pisalo x optičnega pa x digitalnega. Recimo kakšna je razlika med tema dvema saj je velika razlika v ceni. Objektiv Canon EF 50 mm 1.4 USM Objektiv Canon EF 50 1.8 II Drugace pa si bom za osnovo najprej kupu body+ objektiv/a/e pač kolikor jih bom potreboval za splošno rabo. Potem pa bom se battery pack al kako se imenuje tisto k das notr baterije pa se gumbe ma gor pa bliskavice pa to pač.  Hvala za zelo dober odgovor. LP"
    },
    {
        "role": "assistant_5",
        "message": "to sem mislil  Citat iz Dpreview:  Auto Focus only for AF-S or AF-I lenses  As with the D40 and D40X, the new D60 doesn't have an built-in focus drive motor which means it can auto focus only with lenses which have their own drive motor (AF-S and AF-I lenses). The lack of a drive motor can be seen by the missing mechanical focus drive pin on the lens mount (see images below). One of the D60's new features is an electronic rangefinder to help manual focus on non AF-S / AF-I lenses.  @assistant_5: ja, saj misliva isto... lp  Yep. V praksi - vsaj na širokokotnih non AF-S/AF-I objektivih, to niti ne predstavlja (vsaj zame) kakšne hude pomanjkljivosti. Namesto da ti ostri motor, pač ostriš ročno, ampak ti seznor kljub temu zazna, kdaj je ostrina optimalna (rdeč kvadratek).   LP, @assistant_5"
    },
    {
        "role": "assistant_11",
        "message": "kaj pa novi nikon d5000  http://www.dpreview.com/previews/nikond... ima premični zaslon   sam tudi kupujem dslr, zaenkrat sem odločen za d90 a do nakupa je še nekaj časa tako da si morda še premislim :) je nikon d90 dobra izbira?  lp"
    },
    {
        "role": "assistant_0",
        "message": "@user> Zanima me se ce mi lahko razložite v čem je fora kako so objektivi označeni in kaj pomeni 50mm 17-55m (na nekaterih forumih ga odsvetujejo začetnikom - zakaj?)  Huh, cela teorija.  Goriščna razdalja (to so ti milimetri) pravzaprav določa vidno polje. Da se reči dodatno zakomplicirajo ima večina SLRjev v razredu ki te zanima še majhne senzorje s t.i. \"crop factor\" (nikon 1.5, canon 1.6) ki efektivno \"podaljšajo\" objektiv za tak faktor. 300mm objektiv pred takim senzorjem tako postane 450mm oziroma 480mm objektiv, kar pomeni, da \"bolj približa\" kot bi na fotoaparatu s filmom oziroma senzorjem \"polne velikosti\". Za začetek je najbolj fino imet fiksen 50mm objektiv \"skozi katerega fotkaš kot človek normalno vidi\" z visoko (1.8+) vrednostjo zaslonke (30mm na manjših senzorjih - sigmin 30mm 1.4 DC toplo priporočam ker je poceni in optično odličen - ima pa take težave kot večina sigminih entry level objektivov - škripa, slaba optika in take reči, zaradi katerih ga moraš nosit zamenjat v štacuno dokler ne dobiš izpravnega). 300mm objektiv je že pogojno uporaben za živali, 85mm-200mm se praviloma uporablja za portrete (ker pri taki goriščnici lahko od precej daleč narediš lepo zamegljeno fotko), 15mm je že na pol fisheye (na fotko spraviš vidni kot skoraj 180 stopinj). Višja kot je cifra, bolj je objektiv \"tele\" (recimo od 85 naprej so teleobjektivi), tem nižja je od 30mm je pa bolj \"wide\". Pri tem nikoli ne smeš pozabiti da z manjšim senzorjem vsi \"zgledajo\" bolj tele, ker moraš milimetre zmnožit s crop faktorjem.  Svetlobna prepustnost (reče se tudi hitrost ali vrednost zaslonke) objektiva je druga številka, nekaj v zvezi s f. Vrednost 2.8 je pogosta pri profesionalnih zoom in teleobjektivih, 4.0 je \"nekaj srednjega\", 5.6 in več so pa že težje uporabni v zoprnih pogojih. Globinska ostrina (ta, ki omogoča zamegljeno ozadje) je tudi odvisna od zaslonke. Če zaslonko zapreš (do f/22 recimo) je globinska ostrina velika, če je objektiv f/2.8 ali celo več (številka je nižja) in zaslonka popolnoma odprta, pa je globinska ostrina zelo majhna. Profesionalni 85mm f/1.2 objektiv omogoča le nekaj milimetrov globinske ostrine, na primer, medtem ko je pri 85mm f/5.6 (recimo canonov EF-s 17-85 4-5.6 objektiv) globinska ostrina že nekaj centimetrov pri isti razdalji (in zato tudi ozadje bolj prepoznavno in manj zamegljeno).  Kratica SLR pomeni \"Single Lens Reflex\", kar pomeni, da obstaja samo en objektiv v fotoaparatu in da je not ogledalo, ki ti omogoča gledanje skozi isti objektiv, skozi katerega bo dejansko zajet posnetek - tvoje oko se lahko bistveno bolje privadi na mrak, kontraste in svetlobo kot se lahko tisti kilavi LCD zaslonček, s katerim si prisiljen fotografirat pri kompaktih.  Avtofokus omogoča avtomatično fokusiranje - to se doseže s pomočjo navadnega elektromotorja (slišiš BZZ BZZZ), ultrazvočnega \"ring\" motorja (praktično neslišen), ali motorja v fotoaparatu (tega je vedno manj in po moje ni smiselno, da se obremenjuješ s tem pri bodyjih). Pri ultrazvočnem ring motorju lahko med fokusiranjem vrtiš fokus ring (fizični gumirani obroč, s katerim fokusiraš) in tako popraviš fotoaparat, če ta narobe ugane, kaj si želel fokusirati.  @user> in kaj je pri objektivih tisti - kaj mora imeti za odaljene motive, za portrete. Zanima me še kako veš koliko zooma ima objektiv al kako se to miri tuki k pr kompaktnemu je lepo pisalo x optičnega pa x digitalnega. Recimo kakšna je razlika med tema dvema saj je velika razlika v ceni.  Ta dva sta 50mm f/1.4 in 50mm f/1.8. Razlika je v količini svetlobe, ki pride skozi objektiv do filma oz. senzorja. Pri vrednosti zaslonke 1.4 je te svetlobe štirikrat več, globinska ostrina je pa štirikrat ožja. Seveda lahko objektiv vedno \"zapreš\" na manjšo vrednost (večjo številko) če potrebuješ več globinske ostrine - bolj odpret kot najbolj se ga pa ne da. Objektivi, ki spustijo skozi več svetlobe, so praviloma precej dražji, še posebej v profesionalnem razredu.  Nadaljujem kasneje, ker je še ful tega znanja, za katerega bi bilo itak dobro, da je zbran v nekem članku.  Pa še kakšno fotko lahko nalimam, za primer.  @assistant_11> je nikon d90 dobra izbira?  Odlična."
    },
    {
        "role": "user",
        "message": "@assistant_0 hvala za zelo izčrpen odgovor... zdj bi pa še prosu, da vsak odda svoj predlog kateri fotoapart in objektiv ... maximum cena je 650€(malo gor malo dol) fotografiral pa bom tako povedano vse od portretu do raznih priložnostnih fotk, pokrajino ..."
    },
    {
        "role": "assistant_7",
        "message": "@user  oba omenjana objektiva sta fiksna. To pomeni da nimata nobenega zuma. 50mm pomeni goriščno razdaljo objektiva. Da dobiš goriščno razdaljo ekvivaletno 35mm filmu, moraš za canonove goraj omenjene fotoaprat, pomnožiti S 1,6 (50x1,6). Oznaka 1.8 ali 1.4 pomeni največjo velikost zaslonke. Manša kot je vrednost, bolšo svetlobno vrednost ima objektiv. Bolj lahko izpostaviš določen predmet iza ozadja in lahko slikaš pri večjih hitrosti zapiranja zaslonke. Seveda lahko velikost zaslonke spreminjaš spreminjaš od 1.8 (1.4) do 22.  - Canon EF 50 mm 1.4 USM ima bolšo zgradbo, USM motorček kateri je bolj tih, hitrejši. Zgradba leč je kvalitetnejša, objektiv... - Canon EF 50 mm 1,8II ima plastičen bajonet, dobro svetlobno vrednost. Za to ceno je za amaterskega fotografa odličen objektiv. Jest ga mam in mi ni žal 100 evrov za tak objektiv.  Začetnikom ta cenejši objektiv nasplošno priporočajo, seveda če ima v lasti tudi kakšen objektiv s spremeljivo goriščnico npr. 18-55,17-70,..... Zoom pa se računa tako da najdalšo goriščno razdaljo deliš z najmano razdaljo. npr. 70-200mm objektiv ima tako zoom 200/70= 2,85."
    },
    {
        "role": "user",
        "message": "hvala vam ze 2 mesca gledam to pa sprašujem in sem danes izvedel praktično use... nč k bo dnar mislm da bom šel v trgovino pregledal ponudbo in se odločil za enega drugače lahko samo primerjam celo večnost kaj je obljš na papirju..."
    },
    {
        "role": "assistant_0",
        "message": "To ne boš dobil za 650, razen če kje dobiš rabljeno robo.  Oziroma boš dobil, če kupiš en \"allround\" objektiv. 17-85 pri Canonu, 18-70 pri Nikonu. Oba sta solidna, oba pašeta samo na \"zmanjšane\" senzorje."
    },
    {
        "role": "assistant_12",
        "message": "17-85 pri Canonua ni 17-55? 17-85 je že v rahlo višjem cenovnem razredu, ali pač?"
    },
    {
        "role": "assistant_9",
        "message": "Jest sem štatal s 35mm (x1.5), se pravi tam okol 50mm.  Ko tega obvladaš, greš naprej. Recimo, ko hodm po ulci, točno vem, kolk kadra mi bo padl na senzor.  + hitre so. Zverinsko hitre v primerjavi z vsemi consumer lečami.  @assistant_0: po moje bi blo najbolj kul Q&A. In to hglih zdej ko mamo nove smele fičrje."
    },
    {
        "role": "assistant_10",
        "message": "Zum na kompaktih ti tudi ne pove vsega. Tako kot so ti povedali, ima tudi objektiv 70 do 200 trikraten zum. Ampak, če boš imel le ta objektiv, ne boš niti približno zadovoljen, saj gre za izjemno približanje. 18-55 ima isto 3x zum, a je primerljiv s kompakti s trikratnim zumom, saj ima podoben kot zajema fotografije. Novejšimi kompakti. Starejši pa imajo ekvivalent goriščnice 35mm do 105mm, vstopni DSLR objektivi 27-82,5 (18x1,5 do 55x1,5).  Najbolje bi bilo, da dobiš nekoga, ki že ima DSLR in ni brezveznik in se z njim pogovoriš na piru. Tako je res najlaže in še v praksi boš spoznal vse. Če boš šel brez znanja v trgovino te pa znajo prepričat v ne najboljši nakup."
    },
    {
        "role": "assistant_10",
        "message": "Evo ti en res kul link, da dobiš okviren občutek o goriščnicah in zumu."
    },
    {
        "role": "assistant_9",
        "message": "Evo  tukaj."
    },
    {
        "role": "assistant_0",
        "message": "blueFish> a ni 17-55? 17-85 je že v rahlo višjem cenovnem razredu, ali pač?  Hja, 18-55 je tisti najbolj češki in ga ne priporočam. 17-85 je f/4 - f/5.6 in je v splošnem precej lahka in uporabna reč s precej spodobno makro zmogljivostjo, je pa seveda vstopni model.  EF-s 17-85 se lahko primerja z Nikkorjevim 18-70 DX.  EF-s 17-55 je pa f/2.8 po celem razponu goriščnih razdalj in je precej dražji, a seveda tudi zmogljivejši objektiv."
    },
    {
        "role": "assistant_8",
        "message": "hvala vam ze 2 mesca gledam to pa sprašujem in sem danes izvedel praktično use... nč k bo dnar mislm da bom šel v trgovino pregledal ponudbo in se odločil za enega drugače lahko samo primerjam celo večnost kaj je obljš na papirju...  Lahko gledas se pol leta. Ko bos kupil, bos videl, da si ga usral. ;) To je seveda misljeno bolj v sali, kot zares. Ampak, ko imas enkrat DSLRja in nek objektiv, takoj vidis kaj vse se nucas zraven. Sploh po nekaj tednih, mesecih fotkanja ugotovis kaj bi v resnici rad fotkal. In potem zacnes gledat druge objektive, stojala, flashe... :)"
    },
    {
        "role": "assistant_11",
        "message": "kaj pa 16-85 vr v kombinaciji z nikon d90 to je že kar dober objektiv, se motim ?  kateri objektiv pa priporočate za športno fotografijo - za nikon, imam namen poslikat med drugim tudi downhil kolesarske tekme   bi bil zgornji objektiv primeren za začetek...  lp"
    },
    {
        "role": "assistant_0",
        "message": "Ja, ta 16-85 je videti kot spodoben objektiv za splošno uporabo. Za šport so odlični 70-200mm f/2.8 s stabilizatorjem, a so precej dragi, zanimivi so pa tudi 200mm f/2 in podobni fiksni."
    },
    {
        "role": "assistant_9",
        "message": "200mm f2? :) To je okol 3.5k evrov pri Severnih sosedih. To je pomoje leča iz filmov :)"
    },
    {
        "role": "assistant_0",
        "message": "Nikoli nisem rekel, da je poceni. Saj vsak 70-200 (pa je to objektiv, brez katerega povprečen fotograf zelo težko živi :) stane jurja in pol.  200mm f/2 je krasna reč za pingpong, recimo :)"
    },
    {
        "role": "assistant_13",
        "message": "Če kupiš Nikona, bodi pripravljen na ogromne stroške objektivov.   Sam imam sicer Sony DSLR A350, pa me je že v osnovi prišel fotoaparat 550€ potem pa še 2 objektiva tamron 18-200 260€ in 70-300 z makro funkcijo za 160€, sony bliskavico 160€ in brezžično sprožilko 40€, stativ pa imam že od prej. Poceni torbica 10€ iz eLeclerca in še dva Filtra UV in polarizacijski sta me prišla 20€ in je strošek že preko 1000€, ki sem jih potrošil za foto opremo.   Vsi željni DSLR prvo premislite na tako velik strošek, ali celo dvakrat tolikšen, če hočete bolj profesionalno DSLR opremo."
    },
    {
        "role": "assistant_9",
        "message": "@assistant_0,  ja, po moje se da delat super stvari."
    },
    {
        "role": "assistant_14",
        "message": "kako je zgledal moj vstop v svet dSLR ...  Sem tako kot vsi ostali prebiral forume 5 let (ok, pol leta :) in cncal med tem in onim. Preveč keša nism hotu dat, tko da sta nikon in canon odpadla, sony se mi je zdel mal preveč kompaktno usmerjen, mikal me je oly, kupil sem pa pentaxa K100d. Zravn sem dobil kit objektiv 15-55 in ker si nisem znal predstavljat fotoaparata brez najmanj 10x zuma, sem šel prec kupit tamrona 18-250. Zadeva je bila par mesecev kul, pol mi je pa začel zmanjkovat senzorja v aparatu (švoh oz. slab iso performance), pol sem ugotovil, da je objektiv optično švoh (6.3 pri 250 mm), pol sem spoznal vinjetiranje, še prej me je ostrina motila pri povečavah, itd. In sem rekel bo treba nov objektiv kupt, spet brat in gledat in sem kupil 16-45 F4, sem si rekel kul, pa sem hmal ugotovil, da bi bil 2.8 boljši, hehe. Potem sem ugotovil, da rabim en fleš za po temi slikat in je padel metz 58. Aja, še prej mi je zmanjkal mm pri 16-45 in sem moral kupit 55-300 mm.  Aja, pa nedavno sem zamenjal body za K20d, pentaxov flag ship.  TOrej, že kr neki dnarja.  Zarad cekinčkov sem vesel da sem na pentaxu (ker pri N&C bi vse to koštal kr dost več keša).  Zaradi hitrosti AF pa si želim biti na Nikonu, sam zdej mam tolk objektivov in fleš za pentax, da je prehod manj vabljiv.  Vglavnem, če ste to vse prebral, je moj point, hm kaj že, aja kupi en soliden body (nikon D5000), pa en spodoben objektiv 17(8)-85 in boš mel mir.  Pa morš vedt naslednje : kaj in kje boš fotkal za slikat vse in povsod imaš v grobem dve varianti : 1. en 18-200(250) objektiv in en soliden body 2. 10 kg fotografske opreme in ene 10K evrov, to te verjetn še ne zanima :)  Če bi se sam še 1x odločal bi vzel nikona D9 in 18-85 objektiv, potem pa počas dokupoval opremo. Za začetek je vseeno kaj kupiš, vsi aparati delajo OK fotke. Problem je, če se odločiš nadgrajevat sistem. Potem pač ostaneš na tistem sistemu.   Tko da, sicer je zajeban, se probej že na začetku odločit za sistem.  ps. se opravičujem za dolgo pisanje :)"
    },
    {
        "role": "assistant_10",
        "message": "Pišete, kot da Tamron in Sigma ne pašeta na Nikon in Canon.  Globoko grlo, ti bi lahko zapravil dosti manj.  Nisem proti Pentaxu... Ampak meni se zdi, da brez 70-200 lahko shaja marsikateri fotograf. To res ni neki must have. Je že bolj must have fiksni svetlobno močan 50mm. Kakšne pa so tu cene med Pentax, Canon in Nikon?   Nočem težit, ampak ne pisat očitno zavajajočih podatkov. Še najbolj me je zmotilo to z dragimi objektivi..."
    },
    {
        "role": "assistant_0",
        "message": "@assistant_10> Ampak meni se zdi, da brez 70-200 lahko shaja marsikateri fotograf. To res ni neki must have. Je že bolj must have fiksni svetlobno močan 50mm.  Za šport? Težka bo. Seveda se da, ampak danes se od fotografa pričakujejo posnetki, ki jih s 50mm ne moreš narediti.  @assistant_10> Nočem težit, ampak ne pisat očitno zavajajočih podatkov. Še najbolj me je zmotilo to z dragimi objektivi...   Razlika med poceni in dragimi objektivi je običajno zgolj v odstotku uporabnih fotografij (izmed vseh posnetih) - razen v primerih, ko fotografiraš reči, ki so hitrejše od človekovih refleksov, ali pa predaleč, da bi lahko postavil primeren kader brez dragega teleobjektiva.  Dvoranski športi so še posebej zajebani, recimo, ker je svetloba zanič, reči se pa dogajajo zelo hitro."
    },
    {
        "role": "assistant_11",
        "message": "morda kdo ve kje se dobi najceneje d90 + 16-85  lp"
    },
    {
        "role": "assistant_9",
        "message": "Kaj pa Geizhals.at pravi? Foto roba je čez mejo očutno cenejša."
    }
]