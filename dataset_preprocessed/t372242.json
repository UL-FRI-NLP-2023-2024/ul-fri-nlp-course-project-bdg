[
    {
        "role": "user",
        "message": "Prijateljica prosi če se komu da rešit anketo ki jo rabi za diplomsko nalogo.  Hey!   Imam eno zelo veliko prošnjo. V okviru svoje diplomske naloge izvajam raziskavo na temo igranja računalniških iger in področjih, ki jih igre lahko zavzamejo. O tem je v družbi vse več govora, zato me še toliko bolj zanima, kaj drži in kaj ne.   Zelo bi bila vesela in hvaležna, če bi bil kdo pripravljen anketo izpolniti. Ne vzame veliko časa, max. 10 min.  Link:  http://www.surveymonkey.com/s.aspx?sm=E...  Najlepša hvala in lep pozdrav!"
    },
    {
        "role": "assistant_0",
        "message": "Done. Povej kolegici, da mi je dolzna pijaco"
    },
    {
        "role": "assistant_1",
        "message": "Mam glih čas, pa jo bom rešil.  Lp"
    },
    {
        "role": "assistant_2",
        "message": "Hmm, poskusil in obupal - to je ciljano bolj na osnovnošolce, kajne?"
    },
    {
        "role": "assistant_3",
        "message": "Sem rešil, ampak.... Manjka opcija \"Za ponavljanje/ločitev/izključitev iz dela/karkoli niso krive igre temveč povsem drugi vzroki\". Upam, da se iz te ankete ne bo potegnilo kakšnih dokončnih sklepov."
    },
    {
        "role": "assistant_4",
        "message": "Se strinjam. Kar večina vprašanj namreč avtomatično sili v teorijo oz. sklep, da so igre krive za vsak še tako majhen problem. Taka anketa skratka zahteva poznejšo pozorno analizo."
    },
    {
        "role": "assistant_5",
        "message": "Pri nekaterih vprašanjih manjka možnost več odgovorov. Npr. jaz se v prostem času ukvarjam z več stvarmi enako - TV, družina, prijatelji, šport. Ker se lahko izbere le 1, bodo zaključki ankete nerealni."
    },
    {
        "role": "assistant_6",
        "message": "Sem sicer izpolnil, vendar me kar malo moti ker ni bilo vec moznih odgovorov. Oziroma vsaj vprasanja malo bolj definirana.   npr:  Ce sem prebutal kdaj koga? Fuck Yeah. Aha pa igre tudi igram - torej sem zaradi iger nasilen?? Vsaj tak obcutek sem dobil pri nekaterih vprasanjih."
    },
    {
        "role": "assistant_7",
        "message": "Ta anketa nas bo označila vse za psihiče"
    },
    {
        "role": "assistant_8",
        "message": "Hm se strinjam... :) Jaz če nas že tako ozačujejo potem pa nimamo izbire, motorke v roke pa gasa!"
    },
    {
        "role": "assistant_9",
        "message": "Hm se strinjam... :) Jaz če nas že tako ozačujejo potem pa nimamo izbire, motorke v roke pa gasa!  http://dsc.discovery.com/videos/destroy...  Meni je to ušeč :D"
    },
    {
        "role": "assistant_10",
        "message": "Men tut. Človek je dobr, kako ga je zabarikadiral. 2x 2\" železo na vsaki strani, pa beton še mezmes."
    },
    {
        "role": "user",
        "message": "Prijateljica priznava da je anketa bolj tako ker sama pač iger ni igrala mentor pa ji tudi ni v nikakršno pomoč. Naj pa vas potolažim da ni nastrojena proti igram in NE misli vleči zaključkov kako so igre krive za vse."
    },
    {
        "role": "assistant_11",
        "message": "Done.  Sem rešil, pač moja 2 centa"
    },
    {
        "role": "assistant_12",
        "message": "> \"Prijateljica priznava da je anketa bolj tako ker sama pač iger ni igrala mentor pa ji tudi ni v nikakršno pomoč.\"  Jah, no, diplomsko dela, lej... To ni ravno brez učinka, če je raziskava slabo zastavljena, pa potem nekdo za diplomo vleče ven čudne zaključke. En bo pa na podlagi te diplomske delal podiplomca.  Ni zdej to fora, a je ona nastrojena al ne, ampak v tem, če bo diplomo čez 5 let zbrskal kak novinar ali pa politik, pa če bo v javnosti mahal z njo, češ igre so vir zla, sej je bila narejena raziskava. Ajde, malo pretiravam mogoče, ampak... Papir prenese vse, ovce pa vse pojejo. Pol se bomo pa pritoževali, k bodo prepovedovali nasilne igre.  Naj naredi orenk raziskavo, ki ne prejudicira izida vnaprej. Sodba se poda na koncu sojenja, ne na začetku. Bo imela sama več od tega, pa še eno sound mini raziskavo bomo imeli."
    },
    {
        "role": "assistant_13",
        "message": "No no, diplomsko je pač treba naredit in če hočeš hitro in lahko priti skozi, narediš pač eno tako raziskavo. Iti bolj v globino pomeni več dela in znanja, kar pomeni več časa. Kdo si želi zastonj delati več, če lahko na lažji način pride do istega rezultata, se pravi diplome.  Polivati gnojnico po nekom, ki pač hoče čimprej zaključiti precej nesmiselno in skoraj škodljivo zapravljanje časa, ni na mestu. Z veseljem sem rešil anketo, ni tako slaba, seveda pa ji marsikaj manjka. Ampak za kaj več bo potrebno zapraviti iz državnega proračuna kakih 10-20k€ (ja, toliko stanejo te reči, zakaj bi jih nekdo delal zastonj ;-)."
    },
    {
        "role": "assistant_14",
        "message": "Sem rešil anketo. Predvsem iz lastne radovednosti. Sem upal, da bo mogoče odprt kakšen nov pogled na tematiko. Ne samo oguljena povezava igre -> nasilje.   Med reševanjem sem v glavi imel vsaj 4 različne hipoteze (na podlagi ankete, ne na podlagi mojega znanja o tematiki!). 1. igranje nasilnih iger povzroča zmanjšuje razsodnost in hitrejšo fizično reakcijo ljudi (vprašanja o hitri jezi) 2. igranje iger povzroča asocialnost in odtujevanje ljudi (vprašanja o prijateljih, družini ...) 3. igre so krivec za neuspeh v šoli, službi, faksu ... (vprašanja o ocenah letnikov, napredovanju v višje letnike ...) 4. veliko število ur preživetih za igrami zmanjšuje športno udejstvovanje  Če bi mi kdo dal podatke od te analize, bi lahko vsako od teh hipotez \"dokazal\". Obrnu bi statistiko v svoj prid tako, da bi lahko končni bralec raziskave samo kimal od strinjanja. Zraven pa spisal vsaj 30 strani \"dokumentacije\" z grafi in tabelami.  Tako kot je anketa postavljena sedaj, se ne da dobiti objektivnih rezultatov. Torej je celotno delo subjektivno. Kot takega pa se ga ne more uporabiti za kaj drugega kot časopisno tračo. Ne pa za diplomsko nalogo!   Drugače pa da še odgovorim tebi @assistant_13 in podobno mislečim. To nesmiselno in škodljivo zapravljanje časa, je podlaga za bodoče (kvalitetno) delo. To je \"naloga\" (če jo opraviš dobro), ki predstavlja korak naprej v osebnostni rasti. Zakaj se delajo naloge pa vsakdo ve (četudi si zatiska oči pred resnico in pravi drugače). Za to da se izpopolniš v neki stvari, ki je prej še nisi poznal. In za pridobivanje znanja ni plačil. Ti bodo pa vse naloge pomagale v prihodnosti k veliko boljšemu plačilu. Če kdo nasprotuje temu kar sem povedal, naj gre v 2 razred osnovne šole in razloži učencem, da se jim ni treba učiti poštevanke. Kalkulator zna poštevanko ja veliko bolje in hitreje od njih. Pa marsikateri učenec se bo še strinjal, da je temu res tako. Samo da ne bi bilo potrebno narediti naloge. Kakšne posledice to prinese, pa se \"lena\" oseba ne vpraša.  No da ne bom šel preveč iz smeri te teme. Skratka. Oseba, ki ne pozna področja in potegne zaključke iz svojih ugotovitev lahko naredi dosti škode. Kot je omenil že @assistant_12.   Naj bo ta post moj prispevek v boljši jutri. V katerem ne bomo več videli na televiziji direktne povezave GTA-ja in maniaka, ki je z granato pobil skupino ljudi v resničnem življenju."
    },
    {
        "role": "assistant_15",
        "message": "Če to anketo rešujejo samo gamerji potem je vse skupaj en BS. Če jo pa tudi drugi bi pa mogoče bilo kaj uporabnih rezultatov. Recimo... al bi motoristi kaj hitrejš se fizično spravil na nekoga kot gamerji?  Brez primerjave z dovolj različnimi non-gamerji je pa čist brezveze..."
    },
    {
        "role": "assistant_10",
        "message": "Recimo... al bi motoristi kaj hitrejš se fizično spravil na nekoga kot gamerji?   Gamer nebi, ali pa bi ušel pred dvobojem, ker bi ugotovil da nima \"Strenght Mode\" funkcije v obleki."
    },
    {
        "role": "assistant_11",
        "message": "Recimo... al bi motoristi kaj hitrejš se fizično spravil na nekoga kot gamerji?   Gamer nebi, ali pa bi ušel pred dvobojem, ker bi ugotovil da nima \"Strenght Mode\" funkcije v obleki. Pa saj bi mu jo Gordon Freeman posodu..."
    },
    {
        "role": "assistant_12",
        "message": "OK, pohecali smo se - dejmo se zdaj vsaj približno držat teme."
    }
]