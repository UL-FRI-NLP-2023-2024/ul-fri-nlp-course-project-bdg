[
    {
        "role": "user",
        "message": "Pozdravljeni,  vem, da je ta forum že prenapojen s isto temo, vendar vsak članek mi povzroča kopico novih vprašanj. Vem, da je danes informativni, ampak bodimo iskreni, vsak hvali le svojo rit in druge prezira.  Matematika se mi zdi zanimiva in zabavna, na srednji šoli jo imam 4 z minimalnim učenjem in delom, višjega nivoja nisem šel delat, ker se mi je zdelo, da ga ne potrebujem. Programiranje se mi pravtako zdi zabavno in zanimivo, a izkušenj nimam (razen tistega programiranja v prvem letniku informatike, ko se naučimo izračunati katero leto je prestopno in katero ni :D ). Na Forumu pa piše precej različnih stvari o obeh faksih.  IŠRM je bolj osredotočen na matematiko in težji, manj je dela čez leto in več v izpitnem obdobju. Ponudi ti ogromno znanja na področju. Večina ljudi faksa ne naredi.  FRI je lažji kot IŠRM. Več dela je čez leto in posledično manj dela v izpitnem obdobju. Ponudi ti manj znanja kot IŠRM in portebno je več samostojno delat, da boš imel podlago programiranja za podjetja. Veliko ljudi prvi letnik pade.  Najprej me zanima \"Večina ljudi letnik pade.\" Kakšen je razlog zato? Folk samo žurira in pije, ne hodi na predavanja, faksa ne jemlje resno in za faks ne dela? Ali pade tudi normalen folk, ki se dejansko trudi in dela, vendar predvideva da je dosti manj za delat kot v resnici je? Zanima me še, koliko je matematike na FRI-ju, koliko programiranja in koliko teorije o računalnikih (ki mene skoraj da ne zanima) .  Če imate še kakšne izkušnje in stvari, ki bi jih radi izpostavili, bi jih z veseljem sprejel.  Hvala, lp"
    },
    {
        "role": "assistant_0",
        "message": "Študirat je fajn. Boni, poceni postelja v centru Ljubljane, študentske zabave, majske igre... Zato s(m)o nekateri zelo raztegnili študij. Mi je žal? Niti malo. Za nas lenuhe je fmf boljša izbira ker si do izpitnega obdobja fraj. Je pa na FMF tudi ogromno takih, ki se res trudijo pa jim še vedno ne uspe in se prepišejo drugam. Na FRI je ogabno veliko pogojev za pristop k izpitu, obveznih domačih nalog,... Sam vem, da nebi mogel tega oddajati sproti. IŠRM na drugi strani nima pretežke matematike (subjektivno, ravno toliko, da je zanimiva ampak obenem še dovolj lahka da jo lahko naredi skoraj vsak ki se potrudi). Sam sem končal FMF matematiko in sem trenutno v IT-ju. Če bi še enkrat izbiral bi mogoče celo izbral išrm na drugi stopnji namesto matematike. Na FMF z lahkoto dobiš znanje iz računalništva (na primerljivem nivoju s frijem, ponekod celo boljše, o HW pa slabše) medtem ko stvari ki jih zveš na fmf na fri večinoma nemoreš. Je pa tudi odvisno kaj te pozneje v življenju zanima. Za nekega web developerja nima smisla hoditi na fmf (sploh če ti matematika ne gre preveč). Se pa še vedno po enem letu lahko prepišeš in se ti bo večino drugih naravoslovnih programov zdelo lahkih. Je pa tudi drugače fmf vsaj na prvi stopnji zelo primerljiva s ostalimi top matematičnimi fakutletami po evropi. Jaz bi na tvojem mestu izbral išrm pred fri-jem. Lahko pa se pridružiš temni strani z mat/fiz uni"
    },
    {
        "role": "assistant_1",
        "message": "Odgovor na \"večina ljudi na FRI pade v prvem letniku\":  Ne bi rekel ravno večina, jih pa pade veliko. Govorim iz izkušenj, saj sem tudi sam padel prvi letnik. Kaj je bil problem? Moja nesposobnost učenja stvari, ki me ne zanimajo oz. imajo večinoma samo piflanje teorije. Kasneje sem pač ugotovil, da se je treba k temu prisilit, če ne ne bi blo diplome . Na splošno sem pa opazil, da še posebej v prvem letniku ogromno študentov računalništvo sploh ne zanima, kar se mi je zdelo žalostno. Zanimajo jih le bajne plače, ki so jim bile obljubljene v primeru če gredo na FRI.  Point, če nisi lenuh in ti ni bed občasno piflanje, boš FRI naredil z lahkoto, realno sploh ni zahteven faks."
    },
    {
        "role": "user",
        "message": "Kakšen pa je obseg snovi ko pride do izpitnega obdobja? Sediš za zvezki 24/7 14 dni pred izpitom? In koliko je teorije v smislu: \"Če je funkcija f zvezna na [a, b] in je f(a)#f(b), potem f zavzame vse vrednosti med f(a) in f(b). Za poljubno število c med f(a) in f(b) obstaja tak x ... \" ki jo rabiš dejansko znat 'napiflano' povedat in ne le razumet ter aplicirat?"
    },
    {
        "role": "assistant_2",
        "message": "Samo ne, glede na zgoraj napisano, smatrat FRI za \"lahek\" faks, ker to ni (za \"lahke\" poglej na FDV). Naredit se da seveda vse, samo se mi zdi, da z načinom, da vmes žuriraš in nič ne delaš, potem se pa par dni pred izpitom \"intenzivno\" učiš, ne bo šlo.  Zakaj jih na FRI v prvem pade več kot na FMF? Ker se vpisuje širši spetker ljudi, ki mislijo, kako je \"fajn\" biti računalničar, potem pa padejo na trdna tla. Na drugi strani grejo na FMF večinoma tisti, ki ji te zadeve grejo in so navajeni (in pripravljeni na) trdo delo."
    },
    {
        "role": "assistant_3",
        "message": "@user je 12. feb 2021 ob 09:27 izjavil:Pozdravljeni,   Najprej me zanima \"Večina ljudi letnik pade.\" Kakšen je razlog zato? Folk samo žurira in pije, ne hodi na predavanja, faksa ne jemlje resno in za faks ne dela? Ali pade tudi normalen folk, ki se dejansko trudi in dela, vendar predvideva da je dosti manj za delat kot v resnici je? Zanima me še, koliko je matematike na FRI-ju, koliko programiranja in koliko teorije o računalnikih (ki mene skoraj da ne zanima) .   Hvala, lp   V mojih časih, FRI UNI pred boloncem, je večina ljudi v prvem letniku padla zaradi matematike in fizike.  Slaba podlaga iz SŠ in premalo učenja, da bi to nadoknadili. Mislim da je bil osip iz 1 v 2 letnik okoli 50%.  Teorija o računalnikih, kaj s tem misliš ?"
    },
    {
        "role": "assistant_4",
        "message": "V prvem letniku se dela selekcija, skoraj vsepovsod. Prvi letnik stisneš, narediš, pa maš diplomo v žepu.  @assistant_0 je 12. feb 2021 ob 09:43 izjavil:Če bi še enkrat izbiral bi mogoče celo izbral išrm na drugi stopnji namesto matematike. A nimaš na 2. stopnji matematike na voljo paket predmetov, povezanih z računalništvom?"
    },
    {
        "role": "assistant_5",
        "message": "@user je 12. feb 2021 ob 09:27 izjavil: Najprej me zanima \"Večina ljudi letnik pade.\" Kakšen je razlog zato?    Ti bom dal kar tvoj odgovor. Zaradi tega:  @user je 12. feb 2021 ob 09:27 izjavil: Matematika se mi zdi zanimiva in zabavna, na srednji šoli jo imam 4 z minimalnim učenjem in delom, višjega nivoja nisem šel delat, ker se mi je zdelo, da ga ne potrebujem.   Ker recimo nisi vzel napredne matematike, pomeni, da bos moral to nadoknaditi na faksu in ti bo ze tezje."
    },
    {
        "role": "assistant_6",
        "message": "@user je 12. feb 2021 ob 09:27 izjavil: Zanima me še, koliko je matematike na FRI-ju, koliko programiranja in koliko teorije o računalnikih (ki mene skoraj da ne zanima) .   Šel bi na FRI, pa te računalniki ne zanimajo?  A ne bi razmislil o drugem faksu, recimo FDV ?!?!"
    },
    {
        "role": "assistant_0",
        "message": "@user je 12. feb 2021 ob 09:57 izjavil:Kakšen pa je obseg snovi ko pride do izpitnega obdobja? Sediš za zvezki 24/7 14 dni pred izpitom? In koliko je teorije v smislu: \"Če je funkcija f zvezna na [a, b] in je f(a)#f(b), potem f zavzame vse vrednosti med f(a) in f(b). Za poljubno število c med f(a) in f(b) obstaja tak x ... \" ki jo rabiš dejansko znat 'napiflano' povedat in ne le razumet ter aplicirat?   Če narediš pisne s kolokviji med izpitnim ni panike, ker imaš samo ustne. Se pa hitro nakopiči snov. koliko je teorije v smislu: \"Če je funkcija f zvezna na [a, b] in je f(a)#f(b), potem f zavzame vse vrednosti med f(a) in f(b). Za poljubno število c med f(a) in f(b) obstaja tak x ... \" tega nerabiš znat napiflano. Ti moraš vedet definicijo (recimo) zveznosti in potem vse izhaja iz tega. Tako recimo ne razmišljaš več da je funkcija zvezna če pač nima polov (kot večina študentov ki ni iz fmf) ampak rešuješ tudi naloge v smislu ali je funckvija ki ima na R\\Q eno vrednost, na Q pa drugo zvezna v kaki točki. In pri podobnembrez razumevanja definicije pogrneš. Prijavi se v kakšno spletno učilnico in poglej kak star izpit. Zahtevajo pa na ustnem znanje vse teorije. torej definicije in izreki vsi ter pa glavni dokazi. Recimo kako sploh pridemo do integrala in zakaj vrača ploščino česar verjetno 99% ljudi na forumu neve, pa čeprav se zdi čisto osnovna srednješolska stvar. Ustna ocena se zelo redko razlikuje od pisne za več kot 1. Recimo če nekdo naredi pisnega z 6 nekdo pa z 9 lahko znata enako na ustnem pa bo en dobil max 7 drug pa min 8. Zelo dosti je odvisno koliko si sposoben. Če hitro pogruntaš stvari lahko prideš skozi z zelo malo vloženega časa. In v tem pogledu Je na redkokaterem faksu tako malo res obveznih ur. Medtem ko nekateri pa nebodo naredili izpita pa če vložijo 100ur v njega ker enostavno ni dovolj, da se samo napiflas stvari  @assistant_4 ja si lahko izbereš mapak imaš vseeno še vedno kar nekaj matematičnih predmetov ki so \"sami sebi namen\"."
    },
    {
        "role": "user",
        "message": "Šel bi na FRI, pa te računalniki ne zanimajo?  Ne zanima me hardware. Zanima me software. Lp :)"
    },
    {
        "role": "assistant_4",
        "message": "@user je 12. feb 2021 ob 14:54 izjavil:Šel bi na FRI, pa te računalniki ne zanimajo?  Ne zanima me hardware. Zanima me software. Lp :) Na FRI imaš veliko svobode pri izboru predmetov."
    },
    {
        "role": "assistant_7",
        "message": "@assistant_4 je 12. feb 2021 ob 10:05 izjavil:V prvem letniku se dela selekcija, skoraj vsepovsod. Prvi letnik stisneš, narediš, pa maš diplomo v žepu. @assistant_0 je 12. feb 2021 ob 09:43 izjavil:Če bi še enkrat izbiral bi mogoče celo izbral išrm na drugi stopnji namesto matematike. A nimaš na 2. stopnji matematike na voljo paket predmetov, povezanih z računalništvom?   Plus v 2. letniku ni Kodeka več. Ne vem sicer, kako je sedaj na izpitih/ustnem, ampak upam, da je lažje narediti ARS."
    },
    {
        "role": "assistant_8",
        "message": "ARS pa res ni bil težek no, to pa so ja osnove."
    },
    {
        "role": "assistant_7",
        "message": "@assistant_8 je 12. feb 2021 ob 17:02 izjavil:ARS pa res ni bil težek no, to pa so ja osnove.   To je relativno. V času študija sem videl, kako nekaterim ena snov leži, drugim pa sploh ne. Izpite, ki sem jih jaz opravil v 1. roku, so nekateri delali tudi 3x ali 4x, in tudi obratno, kjer sem jaz rabil 3x, da sem ga le opravil, medtem pa drugi v prvo..."
    },
    {
        "role": "assistant_3",
        "message": "Ars je bil rahlo tečen, zares zajebana pa je bil zame OTI."
    },
    {
        "role": "assistant_9",
        "message": "FMF je res zelo težek faks. Tisti, ki tam niso študirali ne poznajo situacije. Tvoj dan na FMF ali IŠRM bo izgledal nekako tako, da se 90% časa po predavanjih in vajah učiš, seveda če hočeš redno narediti(sploh zate mogoče še več, ker nimaš višjega nivoja matematike). Žuranje po oktobru sigurno odpade(vsaj v prvem letniku). Med izpitnim obdobjem se zbudiš, se učiš in greš spat. Tisti, ki govorijo, da je FMF med letom lahek faks imajo zlata vegova priznanja oziroma zelo veliko podlage in jim je matematika RES veselje(to pomeni, da bi namesto gledanja filma raje dokazovali izreke) ali pa so taki, ki ponavljajo letnik ali dva in imajo zaradi tega manj obveznosti. Jaz predlagam, da poskusiš imeti matematiko 5 in to z več učenja kot sedaj. Če se ti ne bo dalo, je zelo velika verjetnost, da se ti po prvih dveh mesecih ne bo dalo tudi na FMF.   Na IŠRMju je manj obveznega dela čez leto, kar pomeni, da če se sam ne pripraviš do tega, da rešiš vse dodatne naloge, ki jih profesorji pripravijo in se poleg tega redno učiš, nimaš šanse, da narediš. Jaz bi na tvojem mestu izbral IŠRM, če si zlati maturant(delovne navade) ali če imaš kakšno zlato/vsaj srebrno vegovo priznanje, ali pa da želiš preprosto tvegati, da izgubiš eno leto. Kar nekaj študentov, ki falirajo prvi semester se ujame v past, da mislijo da bodo nekako naredili, \"se bodo nekako naučili do junija\" in zamudijo prvi rok vpisov na fakultete. Sam osebno poznam kar nekaj takih, ki zaradi tega pavzirajo in izgubljajo leta.  Če ti pa uspe redno narediti IŠRM, boš več odnesel kot na FRI, ampak ne tako zaradi znanja, temveč zaradi delovnih navad, ki jih boš moral imeti, da redno narediš."
    },
    {
        "role": "assistant_0",
        "message": "1player to niti približno ni res. Se strinjam, da je dosti težje kot ostali faksi (za povprečnega študenta ki mu ze matematika na fri/fs/fe predstavlja probleme oz najtezji predmet). Ampak ravno v prvem letniku je daleč najlažje. imaš 2 resna celoletna predmeta ki se ju (sploh analizo 1) da brez problema narediti s kolokviji ostalo pa balast ki ga narediš tudi ce se do izpitnega obdobja nic ne ucis."
    },
    {
        "role": "assistant_10",
        "message": "@user je 12. feb 2021 ob 09:27 izjavil:Najprej me zanima \"Večina ljudi letnik pade.\" Kakšen je razlog zato?    Na FRI so predavanja v 1. letniku v najvecji predavalnici, kjer je (v mojih casih) bilo 185 novo redno vpisanih, + izredni, + ponavljalci, + pauzerji.  Predavanja v 2. letniku so potekala tudi v predavalnici, kjer je prostora za 144 ljudi. Do your math  V sistemu imajo nastavljeno tako, da jih mora toliko pa toliko padet."
    },
    {
        "role": "assistant_11",
        "message": "Računaj, da so glede IŠRM mnenja deljena (glede težavnosti in dela) tudi zato, ker je zelo bimodalna porazdelitev študentov na študiju v nižjih letnikih - tisti, ki so želeli več matematike in tisti, ki so prišli na IŠRM kot drugo željo, ker niso prišli na fri (IŠRM je v zadnjih 10 letih bil parkrat brez omejitve točk pri vpisu).  Študij je bolj oseben, ker ni tistih 200+ študentov kot na FRIju. Več se lahko zmeniš individualno, predvsem glede rokov. Odneseš lahko več ali pa manj kot na FRIju. Predvsem je odvisno od tebe koliko si pripravljen vlagat vase. Odbluziš lahko študij (po domače: prideš čez z inercijo) enako kot na FRIju."
    },
    {
        "role": "assistant_12",
        "message": "Moje dozdajsnje izkusnje s FRI UNI po koncu 1. semestra 1. letnika. Sproti je res dokaj dosti dela. Pri 4 od 5 predmetov do zdaj so bile obvezne domace naloge, pri enem izbirne. Pri 1 predmetu (ODV) so bile obvezne (in ocenjene) tudi laboratorijske vaje.  So nas pa letos malo presenetili drugacni izpiti, ne toliko zaradi same tezavnosti, bolj zaradi tega, ker nismo vedeli kaj pričakovati(posebej ocitno pri nekaterih matematicnih predmetih kot so Diskretne strukture ter Osnove matematicne analize). Predavanja so bila kljub koroni v redu izvedena, nekaterim so zelo pomagala snemana predavanja in vaje.  Sam sem z izbiro zadovoljen, bomo videli drugi semester, zdaj naj bi se zacelo \"zares\"."
    }
]