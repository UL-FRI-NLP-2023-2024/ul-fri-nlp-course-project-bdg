[
    {
        "role": "user",
        "message": "Pozdravljeni.  Zanima me koliko približno se čaka na sestavo računalnika pri slovenskih ponudnikih kot so Funtech, Mlacom in drugi.....predkratkim sem namreč naročil sestavo računalnika pri enem izmed naših ponudnikov in čakam že polna 2 tedna (kmalu bo že en teden več od njihove maksimalne 'obljubljene' čakalne dobe) - pa me samo zanima, če je to normalno..........oz. kakšne so izkušnje drugih?"
    },
    {
        "role": "assistant_0",
        "message": "Ce si narocil pri AGTju, bos dobil PC tam nekje v drugi polovici 2014.  Drugace jih pa poklici in malo zatezi ane. Je pa sodelavec narocil PC pri Funtechu in so mu ga v slabem tednu zrihtali."
    },
    {
        "role": "assistant_1",
        "message": "Samo res tile modeli pri AGT so ful neodzivni samo nakladat znajo, pa skoraj nobene robe na zalogi pa stalno se selijo, sem kar razočaran."
    },
    {
        "role": "assistant_2",
        "message": "Funtech mi je že 3 ali 4 pcje sestavil v 2-3 dneh, nekje po leto dni narazen, tako da so kar konstantni."
    },
    {
        "role": "assistant_3",
        "message": "Verjetno kakšne komponente ni na zalogi in čakajo dostavo. Pošlji majl pa malo vprašaj če lahko katero drugo komponento vzameš ki je na zalogi. Če si pa pri AGT naročil, pa skencli naročilo (upam da še nisi plačal), ker imajo zeloooo dolgo čakalno dobo. Še razlog zakaj ne AGT: AGT računalniki"
    },
    {
        "role": "assistant_4",
        "message": "@user je 12. avg 2013 ob 14:14 izjavil:Pozdravljeni.  Zanima me koliko približno se čaka na sestavo računalnika pri slovenskih ponudnikih kot so Funtech, Mlacom in drugi.....predkratkim sem namreč naročil sestavo računalnika pri enem izmed naših ponudnikov in čakam že polna 2 tedna (kmalu bo že en teden več od njihove maksimalne 'obljubljene' čakalne dobe) - pa me samo zanima, če je to normalno..........oz. kakšne so izkušnje drugih?   kje si narocil ..  6. avg 2013, 21:29:59 citiraj  #  Odločil sem se, da tudi vas obvestim o načinu poslovanja AGT računalniki d.o.o., ki bo mogoče nekomu prikrajšalo živce. Jaz žal moram še dalje prositi za svoj denar, sedaj tudi preko sodišča. Ker nisem glih pisec bom kar v alinejah napisal potek:  1. dne 27.2.2013 pridobim s strani AGT računalniki (tine Rojina) predračun za računalniške komponente v višini 1.296,30€ 2. dne 28.2.2013 plačam predračun in jih tudi obvestim ,kjer se mi zahvalijo za plačilo 3. Dne 27.3.2013 povprašam kajse dogaja z računalniko. Odgovor isti dan (Tine Rojina). Da je vse prišlo smao še napajalnik čaka in naj bi bil odposlan 29.3.2013 iz Nemčije 4. dne 3.4.2013 ponovno povprašam kaj se dogaja ali je napajalnik prišel. Odgovor :\"Žal še ne. Informacija, ki jo imam je, da so 29.3. dobili še zadnji manjkajoči kos. Včeraj sta bili 2 pošiljki oddani na zbirni terminal, tako da ju pričakujemo pri nas v petek. \" 5. dne 8.4.2013 si izmenjava maile, da pričakujem računalnik v tistem tednu drugače bom odstopil od pogodbe in zahteval denar. Tine Rojina mi ponudi to možnost in mi posreduje obrazec za preklic ponudbe in možnost vračila denarja. 6. dogovorimo se da dostavijo računalnik z nekim dodatnim popustom. 7. dne 15.4.2013 povprašam kje je računalnik, saj smo dogovorili da bo v tednu 8.4.13. odgovor:\"V sredo 17.4. pride še preostanek opreme. Nato gre v sestavo in teste.\" 8. dne 18.4.2013. \"Pozdravljeni gospod Boris. Opreme zaenkrat še ni in preverjam status pošiljke. Pokličem tekom dneva.\" 9. dne 19.4.2013. \"Evo. Oprema je bila odpremljena iz DE. Kdor čaka tudi dočaka pravi pregovor.\" 10. dne 6.5.2013. \"Pošiljka je bila odpremljena 3.4. in jo pričakujemo nekje v sredo. Kot je dogovorjeno bom cene prepisal direktno zi fakture dobavitelja.\" 11. dne 10.5.2013 \"PONUDBA ŠT. 232/13Pozdravljeni gospod Kočar. Pošiljka pride danes tekom dneva. V kolikor bo dovolj zgodna ga bomo kar najhitreje sestavili in testirali.\" 12. dne 10.5.2013 prekličem ponudbo in izpolnim obrazec za prekinitev ter jih obvestim. 13. odgovor 13.5.2013. Vas popolnoma razumem gospod ..... Bom uredil, da se vam poleg glavnice izplačajo tudi zamudne obresti. 14. do danes prejel nekaj čez 20€ obresti in zadnji odgovor je bil 31.5.2013, da še niso dobili denar iz tujine. 15. dne 17.6.2013 podal izvršbo. Podjetje je prevzel vročilnico dne 10.7.2013 in do danes še ni denarja na TRR, prav tako se ne javljajo na maile.  Toliko o poslovanju AGT računalniki d.o.o. Danes je na spletni strani www.agt.si navedena drugo podjetje in sicer AGT trgovina d.o.o.  https://slo-tech.com/forum/t300155/299"
    },
    {
        "role": "user",
        "message": "Ne bi rad nekoga prehitro nabil na križ.....lahko samo povem, da naj bi čakali še na vsaj dve komponenti in sicer: ASROCK H87 Pro4 in pa grafično: Powercolor PCS+ Myst Edition AX7870 2GBD5-2DHPPV3E HD7870 2GB PCIe.  Zdaj mi pa tisti, ki se bolj spoznate lahko poveste ali so to eksotične komponente ali ne. Sprašujem samo zato, ker se sam res ne spoznam preveč....a mi ni vseeno, če mi nekdo reče 1 teden, potem pa recimo sestava traja 3 tedne.  lp"
    },
    {
        "role": "assistant_5",
        "message": "Powercolor grafa je eksotika, ker nima nekega dobavitelja v SLO..."
    },
    {
        "role": "assistant_4",
        "message": "@user je 12. avg 2013 ob 19:29 izjavil:Ne bi rad nekoga prehitro nabil na križ.....lahko samo povem, da naj bi čakali še na vsaj dve komponenti in sicer: ASROCK H87 Pro4 in pa grafično: Powercolor PCS+ Myst Edition AX7870 2GBD5-2DHPPV3E HD7870 2GB PCIe.  Zdaj mi pa tisti, ki se bolj spoznate lahko poveste ali so to eksotične komponente ali ne. Sprašujem samo zato, ker se sam res ne spoznam preveč....a mi ni vseeno, če mi nekdo reče 1 teden, potem pa recimo sestava traja 3 tedne.  lp    ce je mlacom je kar normalno da je receno teden ... dobis pa tretji teden ...   ampak dobis ..."
    },
    {
        "role": "assistant_6",
        "message": "Eksotika ali ne, oni bo morali to iz tujine dobiti v nekaj dneh. Če pa čakajo, da se jim nabere več robe se pa zna zavleči.  Grafika je med popularnejšimi ta hip. Nevem pa ali to pomeni, da bi jo morali dobiti hitreje ali počasneje..."
    },
    {
        "role": "assistant_7",
        "message": "ko sem imel podjetje, sem računalnik sestavil v največ 3 delovnih dnevih, stranke so bile nad mojim podjetjem zelo zadovoljne, žal pa sem bil primoran podjetje zapret ravno zaradi nekih Agt scen in dampinškega funtecha.  Vse, kar hočem povedat je, da nikoli nisem šel v sestavo računalnika, če je bilo jasno, da komponent ne dobim v željenem roku stranke.  lp"
    },
    {
        "role": "assistant_8",
        "message": "Sem dobil od funtecha sestavljeno z isto grafično ki je imela rok dobave 3-21 dni v 12 dneh mislim. Prej kot v 14 dneh. Je lepo pisalo da ima ta oprema z 3-21 dni ponavadi 10 dni dobavni rok. Verjetno iz tujine in nekaj dni da dobijo ter sestavijo pa si na 10 dni. Sem zadovoljen."
    },
    {
        "role": "assistant_9",
        "message": "@assistant_7- zgleda, da ne razumeš dobro kaj beseda \"dumping\" pomeni, pač verjetno nisi bil dovolj poslovne narave, žal."
    },
    {
        "role": "user",
        "message": "No hvala vsem za informacije.......sej so še hujši problemi na tem svetu kot recimo lakota al pa pomanjkanje pitne vode.....tako, da na PC se da tudi malo počakat.....jaz sem si samo predstavljal, da 2 tedna sta pa ja dovolj za sestavo enga računalnika."
    },
    {
        "role": "assistant_10",
        "message": "Če si se kdaj igral z lego kockami pol bi znal tut sestavit pc. Naročiš komponente na zalogi, prevzameš, sestaviš in imaš naslednji dan delujoč pc. Dobri ste da čakate po več tednov, jaz bi si vmes verjetno že premislil..."
    },
    {
        "role": "assistant_11",
        "message": "jaz si vedno sam sestavim računalnik. dobavni roki za komponente so maks. 1 teden.  pač nekateri drago plačajo za svoje neznanje."
    },
    {
        "role": "assistant_2",
        "message": "Ne vem zakaj, če je sestavljanje brezplačno."
    },
    {
        "role": "assistant_12",
        "message": "Zakaj lastna sestava, če to obvladaš? Predvsem zato, ker nekateri prodajalci sestavljajo bolj površno in slabo stestirajo komponente (na hitro zmečejo skupaj komponente v kišto in jo vklopijo le toliko, da vidijo, če dela)..."
    },
    {
        "role": "assistant_13",
        "message": "Pa tudi z cable managmentom se verjetno pretirano ne ukvarjajo."
    },
    {
        "role": "assistant_14",
        "message": "Splača se pozanimat kaj je na zalogi oziroma takoj dobavljivo in kaj ne. Sploh pri grafičnih, imaš enako grafično od 5 različnih firm, ena je na zalogi, na drugo pa boš lahko čakal tedne."
    },
    {
        "role": "user",
        "message": "Seveda, samo nekdo, ki prvič kupuje PC na tak način takih stvari pač ne ve........kaj čmo."
    }
]