[
    {
        "role": "user",
        "message": "Konkretno me zanima za semafor v Novem mestu, pri KZ Krka. Predvsem zaradi tega ker sem malo v deilemi da nisem kaj zasral. Namreč peljem iz Kandije proti temu križišču, ker pač nisem hotel na AC v tavečji gužvi skozi center mesta. No in zgodi se da v momentu, ko sem že bil pripravljen da bom zadnji vstopil v križišče se vžge rumena, OK nobenga za mano, hop po bremzi in se ustavim. Nato je seveda sledilo dolgo obdoje rdeče luči (zgleda da podaljšajo interval, da se ena stran na veliko sprazne in je pretočnost boljša). OK jaz tam čakam, hitro pogledam potovalni računalnik, in kar naenkrat opazim da imam zeleno puščico za levo, a rdeča luč pa še gori. OK gremo v križišče in veselo proti Krki. PROBLEM: In seveda ker sem izjemno nagnjen k temu, da me začne potem v mislih zajebavat OCD (obsesivno kompulzivna motnja) me zanima če je kekšna možnost da sem naredil kaj narobe. Spomnim se zelene puščice levo in rdeče luči za vse ostale smeri. Potem pa me zanima kako sledi vrstni red luči? In še ali je možno da bi videl živo zeleno puščico če ta ne bi bila prižgana (pač da bi svetloba od zunaj osvetlila...)?  Pa zanima me kako so sprogramirani semaforji pri katerih imaš rumeno puščico. Domnevam da je stran ki ima puščico nek kratek čas še odprta, nasprotna pa se zapre z rdečo?  Drobni tisk ni namenjen vsem ki mi boste brez zadržkov odgovorili na ta vprašanja.  Vsem ki se jim zdi brezveze odgovarjat na ta vprašanja ali pa me boste začeli obsojati da nisem za na cesto, OBVOZ! Razlog za vas nestrpneže: Vedno vozim defenzivno in tudi za manjše prekrške mi ni vseeno, vedno se trudim da bi moja dejanja v prometu bila čimbolj varna za vse, ker se seveda počutim odgovornega do sebe, potnikov in ostalih udeležencev. Taka vprašanja pa postavljam izključno zaradi tega ker žal strmim k perfekciji, pa če vam je všeč ali ne."
    },
    {
        "role": "assistant_0",
        "message": "Kolikor jaz vem, se najprej prižge zelena, potem pa rdeča in zelena puščica za levo. Torej ko imajo tisti za naravnost in desno že rdečo, imaš ti še nekaj časa zeleno za levo."
    },
    {
        "role": "user",
        "message": "Sam jaz nisem opazil, da bi bila prej ta puščica prižgana. Pa kar lep čas sem na križišču stal, potem sem pa kar naenkrat videl da se je prižgala."
    },
    {
        "role": "assistant_1",
        "message": "Nepozornost, mother of all traffic fuck ups."
    },
    {
        "role": "assistant_2",
        "message": "Bo kar res tako, OP. Dobrodošli na najbolj kretensko urejenem križišču."
    },
    {
        "role": "user",
        "message": "@assistant_2 je 22. okt 2014 ob 15:26 izjavil:Bo kar res tako, OP. Dobrodošli na najbolj kretensko urejenem križišču.   Se pravi ti si iz Nm?  A se potem ta zelena puščica prižge pred zeleno ali prec po tem ko se rdeča prižge (še zmeraj govorimo o križišču pri zadrugi)? Ker jaz se bom požrl, če bom na koncu ugotovil da sem vseskupaj zajebal."
    },
    {
        "role": "assistant_0",
        "message": "Raptor, kje si ti izpit delal? Če si ga v NM, potem si imel izjemno slabega inštruktorja, če te ni opozoril na ta semafor in zeleno puščico v levo.  Btw semafor v žabji vasi deluje enako kot ta pri krki."
    },
    {
        "role": "user",
        "message": "@assistant_0 je 22. okt 2014 ob 15:46 izjavil:Raptor, kje si ti izpit delal? Če si ga v NM, potem si imel izjemno slabega inštruktorja, če te ni opozoril na ta semafor in zeleno puščico v levo.  Btw semafor v žabji vasi deluje enako kot ta pri krki.   Inštruktor je bil odličen in nimam kaj čez njega pripomnit. Čez to križišče s te strani zelo poredko prihajam, mogoče sem ene 5x sam šel, če pa že grem grem pa večinoma ali naravnost ali v desno.  Večinoma jaz grem direkt na avtocesto, ker se mi res ne ljubi po tistih idiotskih ovinkih v hosti peljat naprej (veliko nestrpnih volov, ki bi najraje vse ovinke posekali, ne razumejo da je treba prilagoditi hitrost, če ob cesti kdo stoji itd... + izguba časa  Ne bi se res tu prerekal kdo je bolj sposoben, ker zase priznam da nisem nek mojster v vožnji ker imam za sabo samo 10.000 km in se še vedno učim sobivanja s tokom prometa, ampak nesposobnosti mi pa nobeden ne bo očital."
    },
    {
        "role": "assistant_3",
        "message": "Tudi mi ni jasno, kako zaboga ne morejo pogruntat enega samega semafor standarda, na katerega se vozniki navadijo in kasneje ni problemov."
    },
    {
        "role": "user",
        "message": "Samo še zadnje vprašanje...  Ali bi se zgoraj opisana situacija štela kot prekršek?"
    },
    {
        "role": "assistant_4",
        "message": "Sem iz NM in poznam to križišče. Najprej se prižge rdeča, potem pa zelena za levo."
    },
    {
        "role": "assistant_5",
        "message": "Problem malih krajev in dodaten argument za združevanje izpitnih centrov in opravljanje izpitov v v večjih krajih.  Res ne vem kaj tukaj ni jasno. Če je splošna rdeča in zelena za levo pomeni da greš lahko levo, ostali pa morajo čakat. Ko se prižge splošna zelena, je zelena puščica ugasnjena, ker velja zelena za vse in ne rabiš še dodatne zelene. Oziroma z drugimi besedami, puščica je nadrejena splošni barvi in če velja zate moraš upoštevat puščico in ne splošne luči. Ker lahko je tudi obraten primer, splošna zelena in rdeča puščica.  Pa še nagradno vprašanje. Kakšna bi bila razlika, če bi bila namesto zelene, rumena puščica?"
    },
    {
        "role": "assistant_6",
        "message": "Eni bi šli isto k prej, drugi pa ne."
    },
    {
        "role": "user",
        "message": "Mi je jasno ampak ne vem zakaj sem se tako zmedel. Pač skos imam v mislih da sem praktično prevozil rdečo, čeprav se v živo spomnim da je zelena puščica še gorela ko sem speljal. Ne se hecat prosim iz tega, priznam da nisem bil pozoren na tisto puščico in se nepotrebno ustavil, jo nato zagledal, hitro speljal, to pa je bilo to. Ampak kar naprej me matra da to ni bilo v redu, kar sem naredil itd. se pravi bolj kot ne me matra OCD kot se prej omenil, ugotovil pa semm, da z dokazovanjem tistega kar se je res zgodilo lažje pozabim na tako nepotrebno sekiranje, ki mi je bilo očitno privzgojeno. Pazi ono, tretje, četrto, pa ko so skos govorl, da tud če bo nesreč pa tehnično nisi kriv, boš kriv in ne vem kaj še vse. V glavnem raje ne bom razlagal naprej."
    },
    {
        "role": "assistant_7",
        "message": "Ko sem delal izpit je inštruktor rekel da dodatna zelena puščica še ne pomeni avtomatsko prednosti. Menda naj bi obstajali neki semaforji na Ptuju kjer se skoraj vsem prižgejo dodatne zelene puščice in je potrebno upoštevati znake."
    },
    {
        "role": "assistant_8",
        "message": "@assistant_7 je 22. okt 2014 ob 17:26 izjavil:Ko sem delal izpit je inštruktor rekel da dodatna zelena puščica še ne pomeni avtomatsko prednosti. Menda naj bi obstajali neki semaforji na Ptuju kjer se skoraj vsem prižgejo dodatne zelene puščice in je potrebno upoštevati znake.  za Ptuj ne vem, vem pa, da to drži v tujini (npr. Italija)"
    },
    {
        "role": "assistant_9",
        "message": "Zelena puščica pomeni, da lahko pelješ, če je prosto nimaš pa avtomatske prednosti, ker zelena puščica se prižge ponavadi takoj po rdeči za druga vozila in je lahko še kdo sredi križišča, ki ima pred teboj prednost."
    },
    {
        "role": "assistant_10",
        "message": "@assistant_0 je 22. okt 2014 ob 15:46 izjavil:Raptor, kje si ti izpit delal? Če si ga v NM, potem si imel izjemno slabega inštruktorja, če te ni opozoril na ta semafor in zeleno puščico v levo.  Btw semafor v žabji vasi deluje enako kot ta pri krki.   Inštruktor ni zato v avtu, da bi te učil piflarije po lokalnih cestah ampak zato, da te nauči branja znakov in semaforjev in pa previdne in vestne vožnje.  Ker če si ti imel takega, kot pišeš raptorju, potem si zrel za odvzem izpita.  Zapomni si, da je vsaka vožnja, pa naj bo to v okolici doma ali pa vsakodnevna pot v službo, NOVA ZGODBA!!!!  Največ nesreč se zgodi ravno zaradi napiflanosti trase, ko pa spremenijo signalizacijo, pa kar ne neha ropotati."
    },
    {
        "role": "assistant_11",
        "message": "Ni to križišče edino takšno. Tudi v Ljubljani na Tržaški je nekaj takšnih. Z zelene gre na rumeno, nato na rdečo. Hkrati z rdečo pa se prižge še pomožna zelena za zavijanje levo. To se uporablja v križiščih, kjer dosti ljudi zavija levo, vendar ne toliko, da bi imeli celoten (usmerjevalen) semafor (rdeča, rumena, zelena) za zavijanje levo. Ti pa ta pomožna puščica ne daje 100% prednosti, vendar pomeni da lahko pelješ čez splošno rdečo, pod pogojem da zavijaš v smeri puščice in da je križišče prazno. Za razliko od celega semaforja za zavijanje levo, se pravi piščice vseh treh barv, ki pa ti pove da imaš prosto za zavijanje levo in si lahko prepričan da imajo vsi, vključno s pešci in kolesarji rdečo. Seveda še vedno velja pravilo da moraš počakati da se križišče sprazne, če je kdo še vedno tam.  Govora je bilo tudi o rumeni puščici. Ta se običajno postavlja na drugo stran križišča in je namenjena tistim, ki zavijajo levo, vendar so že tako daleč v križišču, da svojega semaforja ne vidijo več. Tudi ta pomeni, da imajo nasproti vozeči rdečo luč in da takrat naj ne bi nihče več peljal čez križišče.  Je pa pri dodatnih zelenih puščicah običajno tako, da se dodatna puščica za zavijanje desno prižge proti koncu rdečega intervala na glavnem semaforju, dodatna leva puščica pa takoj na začetku rdečega intervala na glavnem semaforju. Mislim da sem samo enkrat opazil semafor, kjer se je puščica za zavijanje desno prižgala skupaj z rdečo na glavnem semaforju, če se ne motim, nekje v BTC-ju.  Še to... glede na opisano, mislim da nisi storil prekrška."
    },
    {
        "role": "assistant_12",
        "message": "@assistant_4 je 22. okt 2014 ob 17:04 izjavil:Sem iz NM in poznam to križišče. Najprej se prižge rdeča, potem pa zelena za levo.   Kar poznam takšnih križišč, je povsod tako. Najprej rdeča, trenutek za tem pa zelena puščica. To pa zato, ker puščice na semaforjih pomenijo, da je ta smer prosta in ni nasprotnega prometa. In ne sme biti prižgana, dokler ima nasproten promet zeleno ali rumeno."
    },
    {
        "role": "user",
        "message": "@assistant_11  Hvala za objektiven, celovit in jedernat odgovor. Točno to kar sem hotel vedeti. Spoštujem.  Hvala tudi ostalim.   Lep pozdrav vsem skupaj!"
    },
    {
        "role": "assistant_5",
        "message": "Kolikor jaz poznam križišča po Ljubljani zelena puščica vedno pomeni, da imaš prednost in da nima hkrati zelene nihče, ki bi lahko sekal pot."
    },
    {
        "role": "assistant_13",
        "message": "Ne vem za vas, ampak tole kar je @assistant_11 napisal, se mi zdi precej zakomplicirano, niti se ne bom trudil večkrat brat. Konec koncev imamo v našem \"mestu\" samo en semafor, pa še tisti bi moral imeti zjutraj vsaj do ene 7:00 utripajočo rumeno (je tudi že bilo tako). Sedaj se pa seveda naredi, da tudi pri rdeči zavijem desno, brez večjih skrbi, da sem naredil kaj narobe. Kaj desno, tudi levo bi brez kakšnih problemov lahko zavil. Pogledaš levo, pogledaš desno, ni žive duše daleč naokoli, gasa po daski. Za popoldne pa ne rečem, je prav da je semafor, čeprav če bi vsi vozili brez napak in pogumno speljevali, bi bila pretočnost brez semaforja vseeno večja."
    },
    {
        "role": "assistant_11",
        "message": "@assistant_13 je 23. okt 2014 ob 19:52 izjavil:Sedaj se pa seveda naredi, da tudi pri rdeči zavijem desno, brez večjih skrbi, da sem naredil kaj narobe. Kaj desno, tudi levo bi brez kakšnih problemov lahko zavil. Pogledaš levo, pogledaš desno, ni žive duše daleč naokoli, gasa po daski.  Me zanima kako boš to razložil policaju, ki se bo tam prikazal od nikoder, ravno v trenutku ko boš speljal. (V resnici se bo prikazal izza grmovja, ker bo čakal ravno na take kot si ti). Tudi meni se včasih zdi glupo čakati pred rdečo, ko ni nikjer nobenega, še posebej če je kje delo na cesti, delavcev nikjer, nasproti vozečih pa tudi ne. Ali pa na teh naših mostovih ki so od pomladi opremljeni s semaforji..."
    },
    {
        "role": "assistant_13",
        "message": "Ob šestih zjutraj bi pa rad videl kakega policaja, če jih v 5 letih ni bilo na spregled, jih tudi v nadaljnjih 5 ne bo. Pa tudi drugače je samo 150EUR s polovičko (sploh če upoštevaš da samo enkrat, potem se najbrž nebi več igral) +5pik. Je pa res da se mi je eden na motorju enkrat res prikazal praktično od nikoder, zaradi preglasne glasbe."
    },
    {
        "role": "assistant_14",
        "message": "Poznamo dve vrsti zelene puščice: 4. zelena luč v obliki puščice pomeni:   na luči semaforja - voznik sme voziti le v smeri puščice; kot dopolnilni znak na semaforju - kljub rdeči ali rumeni luči na semaforju sme voznik voziti v smeri puščice, pri tem pa ne sme ovirati vozil, ki vozijo po cesti, na katero se vključuje;   www.varna-voznja.si/znaki-in-označbe"
    }
]