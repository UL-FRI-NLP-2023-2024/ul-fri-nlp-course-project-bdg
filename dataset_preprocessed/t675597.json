[
    {
        "role": "user",
        "message": "Kje se ga splača vzeti? Potrebujem ga za obdobje 12 dni. Mogoče bi ga vzel pa celo za obdobje enega leta če je to bolj smiselna opcija, kot zavarovati se za vsako potovanje? Kako imate vi urejene te stvari? Katero premijo priporočate?"
    },
    {
        "role": "assistant_0",
        "message": "Coris sem do sedaj uporabljal za posamezna potovanja, letne premije nisem uporabljal. Drugače pa imaš še Vzajemno tujino in malo primerjaj premije in kritja.  15 dni te bo prišlo z dvojnim kritjem tam do 30 EUR. Na letni ravni najmanj 150 EUR in več, če boš več potoval, presodi. Je pa tudi odvisno, kaj boš na potovanjih počel - glede kritja za adrenalinske zadeve se je potrebno pozanimati.  Sicer pa imajo nekatere zavarovalnice znotraj paketov tudi te zadeve, npr. Triglav je svoj čas to imel. Malo se je za pozanimati, saj je zavarovalnic in ponudnikov kar nekaj."
    },
    {
        "role": "user",
        "message": "Je osnovno kritje dovolj?"
    },
    {
        "role": "assistant_0",
        "message": "@user je 9. jun 2016 ob 11:44 izjavil:Je osnovno kritje dovolj?  Odvisno kje si, in kaj se ti naredi. če smatraš, da se ne boš poškodoval za več kot 25.000 EUR in če ne greš prav daleč, je dovolj osnovno, da te pripeljejo domov."
    },
    {
        "role": "assistant_1",
        "message": "Jaz vsako leto sklenem letno turistično zavarovanje pri ZM. Kolikor vem, je najceneje - imajo tri pakete od 26 do 40eur na leto. Koristil ga pa (na srečo) še nisem, tako da ne vem, kako se v praksi obnese."
    },
    {
        "role": "assistant_2",
        "message": "Jaz imam tudi sklenjeno pri Zavarovalnici Maribor celoletno zavarovanje za tujino. Tako kot pravi @assistant_1, je premija nekje okoli 30-40€. Odvisno kako daleč greš oz. v katero državo, se pač odločiš za določeno višino kritja. To ti tudi svetujejo, glede na tvoje namene, kam boš potoval. Dobra stran letnega zavarovanja je, da si zavarovan tudi, če samo skočiš čez mejo po recimo novo obleko ipd.. Za take primere se ponavadi ne zavaruješ, če imaš pa sklenjeno letno zavarovanje pa imaš krit vsak škodni dogodek izven Slovenije(oz. v državah katere krije določena Zavarovalnica)."
    },
    {
        "role": "assistant_3",
        "message": "Malo si preveri kaj točno pokriva posamezno zavarovanje. Zelo pomembna razlika je lahko: ali greš lahko ti do prvega, najbližjega zdravnika, ali pa moraš poklicati zavarovalnico in počakati, da te oni usmerijo do koga lahko greš (oz. moraš iti), če želiš, da ti zavarovalnica krije stroške."
    },
    {
        "role": "assistant_4",
        "message": "Letna premija pri ZM je 39,73 EUR. Jaz sem zavarovalni zastopnik. Če si iz Ljubljane, lahko dobiš polico v trenutku. :)  V primeru potrebe pokličeš naš klicni center ki ti pomaga najti najustreznejšo rešitev. :)   Zavarovalno kritje kombinacija: C Vrsta: Letno Izbran paket vsebuje naslednje storitve: Postavitev diagnoze in napotitev oz. prevoz v bolnišnico, posredovanje nujnih sporočil, kritje stroškov za zdravniško oskrbo do 50.000 EUR, kritje stroškov za zobozdravstveno oskrbo do 300 EUR, prevoz v domovino po zaključenem zdravljenju v tujini, prevoz posmrtnih ostankov v domovino do kraja pokopa, organizacija obiska v bolnišnici v primeru da traja zdravljenje v tujini več kot sedem (7) dni, organizacija nujne vrnitve v domovino v izrednih primerih (težja bolezen ali smrt ožjega družinskega člana), vračanje koristnikovih otrok mlajših od 16 let v RS, nudenje pravne pomoči, kritje stroškov do 1.000 EUR, nujna dostava zdravil, vrnitev izgubljene prtljage, kritje dodatnih stroškov nastalih zaradi zamude poleta, nadomestilo za izgubljeno prtljago do 400 EUR, zastava varščine v primeru pridržanja zaradi kazenske odgovornosti do 5.000 EUR.   Poleg zavarovalca se lahko zavaruje tudi zakonec ali partner, ki ni starejši od 75 let in z zavarovalcem živi v skupnem gospodinjstvu. Zavarujejo se lahko tudi otroci do 25. leta starosti, ki z zavarovalcem živijo v skupnem gospodinjstvu."
    },
    {
        "role": "assistant_5",
        "message": "Jaz sm vzel za 3 dni Coris."
    },
    {
        "role": "user",
        "message": "Vzel sem 1 letno zavarovanje pri Zavarovalnici Maribor. Ugodnosti, ki jih nudi asistenca, je moč koristiti 92 zaporednih dni potovanja oz. bivanja v tujini. To pomeni da če grem recimo po 90 dneh v tujini v drugo državo mi zavarovanje velja le še 2 dni? Kakšno zavarovanje treba skleniti če greš na recimo eno letno potovanje okoli sveta?"
    }
]