[
    {
        "role": "user",
        "message": "Pozdravljeni, morda to ni najboljši forum za vprašanje takih zadev, pa bi vseeno prosil za kakšen nasvet.  Namreč, trenutno sem zaposlen za določen čas (do 31.12.2008) v lokalni samoupravi in delodajalec želi do konca tega leta oz. najkasneje do 1.1.2009 zmanjšati število zaposlenih. Kar pomeni sledeče: nekaj ljudi bo predčasno poslal v upokojitev, druge premestil v razne zavode, kjer je ta lok. samouprava ustanoviteljica oz. ima deleže; tretje bo... hm, niti ne vem, kaj naj napišem. Sam nekako spadam med ta zadnjo in drugo varijanto oz. nekam vmes.  Skratka obstaja neki zavod, kjer je ta lok. sam. ustanoviteljica, vendar pa je ta v večini v zasebni lasti (ker je bil kao nek EU projekt, kjer je moralo sodelovati javno-zasebno partnerstvo), formalno pa obstaja zaenkrat le na papirju. Število zaposlenih: 0 (ima pa direktorja na papirju).  V glavnem, rekli so mi, naj dam odpoved na trenutnem delovnem mestu, ker, da bi od 1.6.2008 začel delati pod okriljem tega zavoda. Vendar nobene pogodbe ali kaj podobnega nisem videl.  Še enkrat: imam pa veljavno delovno pogodbo na aktualnem delovnem mestu, ki velja do 31.12.2008.  Če dam jaz dam odpoved, ali to ne pomeni, da izgubim pravico do: - odpravnine, - ugodnosti za brezposelne osebe na zavodu itd.  Hvala za vse odgovore."
    },
    {
        "role": "assistant_0",
        "message": "Odpravnine potem ziher ne dobis. Glede zavoda pa sem slisal razlicne zgodbe, od tega, da so vlekli tistih 70% al kolk procentov place in do tega, da niso dobili nic.  Ce ti ponujajo drugo zaposlitev, potem naj ti dajo vsaj namero o zaposlitvi. To naceloma dobis od novega delodajalca predno podpises novo pogodbo, ko si zaposlen se v stari sluzbi.  Lahko pa tudi oni prekinejo tvojo pogodbo o zaposlitvi. S tem pa si potem opravicen do nekaksne odpravnine - ki verjetno ne bo ne vem kaj, saj gre za cas, ko si zaposlen v podjetju. Ne vem pa kako gre, ce imas samo pogodbe za dolocen cas.  lp"
    },
    {
        "role": "assistant_1",
        "message": "Če veš da te ne bodo nategnili jim zaupaj.  Drugače pa zahtevaj, da ti hkrati dajo za podpisat 2 papirja. Odpoved in zaposlitev."
    },
    {
        "role": "assistant_2",
        "message": "Jaz bi izbral to zadnje."
    },
    {
        "role": "user",
        "message": "Ce ti ponujajo drugo zaposlitev, potem naj ti dajo vsaj namero o zaposlitvi. To naceloma dobis od novega delodajalca predno podpises novo pogodbo, ko si zaposlen se v stari sluzbi.  Tako naj bi bilo, ja. Problem je predvsem v tem, da je do 1.junija le še kakšen dober teden in pol. Bom videl, kaj bodo v ponedeljek rekli, ker naj bi bil takrat nek sestanek.  Lahko pa tudi oni prekinejo tvojo pogodbo o zaposlitvi. S tem pa si potem opravicen do nekaksne odpravnine - ki verjetno ne bo ne vem kaj, saj gre za cas, ko si zaposlen v podjetju. Ne vem pa kako gre, ce imas samo pogodbe za dolocen cas.  Verjetno nočejo, saj do sedaj niso plačali odpravnino še nikomur (po mojih informacij), ampak so vse po vrsti \"prisilil\", da oni sami dajo sporazumno odpoved. Kar nekaj zaposlenih (predvsem redarjev, ki so bili zaposleni za nedoločen čas) so se na tak način rešili.  Delovno pogodbo pa imam tako: na tej lok. samoup. sem začel delati 1.8.2005, delovno pogodbo so mi 7x podaljšali, ta zadnja je prva, ki sem jo dobil za celo leto (torej od 1.1.2008 do 31.1.2008). Predvsem je v delovni pogodbi naveden stavek: \"zaradi povečanega obsega dela\"...  kisx97, hvala za odziv."
    },
    {
        "role": "user",
        "message": "Če veš da te ne bodo nategnili jim zaupaj. Drugače pa zahtevaj, da ti hkrati dajo za podpisat 2 papirja. Odpoved in zaposlitev.  Ne vem, samo upam. Bom zahteval, da mi dajo dva papirja. Hvala za nasvet tudi vam."
    },
    {
        "role": "assistant_3",
        "message": "Kolikor je meni znano, se z podpisom sporazumne odpovedi odpoves vsem socialnim pravicam na zavodu in odpravnini. Za odpravnino se lahko sicer pogajas, da postane del odpovedi, na zavodu pa mislim da ne bos nic dobil. Poglej Zakon o delovnih razmerjih (pa upam da sem nasel povezavo na veljavni zakon). Ce se le da naredi kot je predlagal @assistant_1: naj ti dajo hkrati za podpisat odpoved (ce bo sporazumna si le probaj izpogajat odpravnino) in pogodbo o zaposlitvi."
    },
    {
        "role": "assistant_4",
        "message": "Če boš kaj preveč ... glede odpravnine potem pogodba za novo delovno mesto pod \"enakim\" okriljem ni realnost.   Odpoved in zaposlitev.  Seveda prvo podpišeš zaposlitev, potem pa odpoved. V primeru, da bi prvo podpisal odpoved lahko v skrajnosti s kakšne omare priletita 2 in ti strgata papirologijo o morebitni zaposlitvi iz rok."
    },
    {
        "role": "user",
        "message": "Če boš kaj preveč ... glede odpravnine potem pogodba za novo delovno mesto pod \"enakim\" okriljem ni realnost.  Koliko odpravnine pa lahko pričakuješ pri plači 870 € neto?   Odpoved in zaposlitev.  Seveda prvo podpišeš zaposlitev, potem pa odpoved. V primeru, da bi prvo podpisal odpoved lahko v skrajnosti s kakšne omare priletita 2 in ti strgata papirologijo o morebitni zaposlitvi iz rok.   Tako neumen pa spet nisem..."
    },
    {
        "role": "assistant_4",
        "message": "Delavcu tako za vsako leto dela pri delodajalcu pripada določen del osnove, in sicer za trajanje zaposlitve od enega do 5 let 1/5 osnove za vsako leto zaposlitve, za zaposlitev od 5 do 15 let 1/4 osnove za vsako leto, za več kot 15 let zaposlitve pa 1/3 osnove za vsako leto (tako bo npr. delavec, ki je bil pri delodajalcu zaposlen 4 leta in je njegova povprečna brutoplača v zadnjih treh mesecih znašala 150.000 SIT, prejel 4*1/5*150.000, torej 120.000 SIT). Višina odpravnine je navzgor omejena na 10-kratnik osnove, s tem da lahko kolektivna pogodba dejavnosti določa drugače – bolj ugodno za delavca. Odpravnina do višine 10-kratnika povprečne mesečne plače na zaposlenega v Sloveniji ni obdavčena z dohodnino (približno 2,7 mio SIT)."
    },
    {
        "role": "assistant_0",
        "message": "Odpravnina  Ce je tvoja povprecna placa 870EUR potem imas na leto 870/5 = 174EUR * 4 leta = 696EUR.  lp"
    },
    {
        "role": "assistant_5",
        "message": "Moj nasvet: Daj odpoved, ko imaš z drugo firmo podpisano pogodbo."
    },
    {
        "role": "assistant_3",
        "message": "Odpravnina se izplaca glede na bruto placo ;9"
    },
    {
        "role": "assistant_6",
        "message": "@user če imajo resen namen te zaposliti ti bodo prinesli odpoved in novo pogodbo hkrati definitivno ne podpisuj odpovedi dokler nimaš podpisane nove pogodbe  koliko je pa odpovedni rok v trenutni pogodbi?"
    },
    {
        "role": "user",
        "message": "koliko je pa odpovedni rok v trenutni pogodbi?  Ne vem, bom preveril."
    },
    {
        "role": "assistant_7",
        "message": "Če daš ti odpoved, ali pa podpišeš sporazumno prenehanje pogodbe o zaposlitvi, ostaneš brez nadomestila na zavodu.   Do odpravnine si upravičen le, če ti dajo oni odpoved iz poslovnega razloga. Se pravi, tudi če bi bil zaposlen do 1.1.2009, ko bi ti prenehalo delovno razmerje zaradi poteka časa, odpravnine ne bi dobil.  Več kot dve leti ne moreš biti zaposlen za določen čas zaradi povečanega obsega dela, razne če gre za delodajalca, ki zaposluje manj kot 10 ljudi.  V vsakem primeru pa velja, da če že daš odpoved oz. pristaneš na sporazumno prenehanje PZ, istočasno podpiši še novo pogodbo za določen čas."
    },
    {
        "role": "assistant_4",
        "message": "Več kot dve leti ne moreš biti zaposlen za določen čas zaradi povečanega obsega dela, razne če gre za delodajalca, ki zaposluje manj kot 10 ljudi.  Lahko tole s čim podkrepiš. Hvala."
    },
    {
        "role": "assistant_7",
        "message": "To je razvidno iz 52. člena, 2. odstavka 53. člena in 237. člena Zakona o delovnih razmerjih."
    },
    {
        "role": "assistant_1",
        "message": "Opeter, jaz bi naenkrat podpisal. Ne vem, če sploh smeš ob sklenjenem delovnem razmerju podpisovat drugo pogodbo o zaposlitvi."
    },
    {
        "role": "assistant_8",
        "message": "Odpoved ni nikoli sporazumna, zato jaz odpovedi nebi podpisal. Zahteval bi samo spremembo pogodbe o delu, kjer bi napisali kot dodatek, da si premeščen na drugo delavno mesto kot javni uslužbenec in da ti plača najmanj ostaja ista, ali pa ti jo celo povečajo."
    },
    {
        "role": "assistant_9",
        "message": "Odpoved ni nikoli sporazumna bull"
    },
    {
        "role": "user",
        "message": "Odpoved ni nikoli sporazumna, zato jaz odpovedi nebi podpisal. Zahteval bi samo spremembo pogodbe o delu, kjer bi napisali kot dodatek, da si premeščen na drugo delavno mesto kot javni uslužbenec in da ti plača najmanj ostaja ista, ali pa ti jo celo povečajo.  Ja, saj ves čas razmišljam, kaj bi bilo, če sploh ne bi nič podpisal? V najhujšem primeru mi lahko dajo \"tapravo\" odpoved. V primeru, da pride do tega, se lahko poslužim kakšne pravne službe.  Če daš ti odpoved, ali pa podpišeš sporazumno prenehanje pogodbe o zaposlitvi, ostaneš brez nadomestila na zavodu.  Ja, to mi je zdaj že jasno...   Do odpravnine si upravičen le, če ti dajo oni odpoved iz poslovnega razloga. Se pravi, tudi če bi bil zaposlen do 1.1.2009, ko bi ti prenehalo delovno razmerje zaradi poteka časa, odpravnine ne bi dobil.  To je seveda normalno, saj delovna pogodba se ti normalno zaključi. V tem primeru seveda ne moreš zahtevati kakšne odpravnine.   Odpoved ti lahko v povečini primerov dajo predvsem iz naslednjih razlogov: postal si tehnološki višek ali pa je tvoje delovno mesto je nepotrebno; ali pa da ne opravljaš normalno svojega dela, tako kot oni od tebe pričakujejo, ali pa ne hodiš v službo, razni vedenjski problemi...  V primeru, da se smratra, da si tehnološki višek imaš morda še kakšno možnost, da se pritožiš, v primeru pa, da si odpoved dobil zaradi svojih bedarij/problemov pa je seveda čisto druga zadeva.  V glavnem: mene najmanj moti to, če dobim odpravnino ali ne. Moti me pa, da bom izgubil tistih 19 dni, ki jih imam še dopusta ter kar nekaj nadur, katere nočejo izplačati, pa tudi ne pustijo, da bi lahko izkoristil. Četudi nadure pozabim, pa iz dopustov ne bom pustil. Da o pravicah na socialni niti ne govorim..."
    },
    {
        "role": "assistant_3",
        "message": "Odpoved ni nikoli sporazumna bull Se strinjam, komot je odpoved lahko sporazumna. Je pa seveda bistveno da se obe stranki z njo strinjata.  Opeter, jaz bi naenkrat podpisal. Ne vem, če sploh smeš ob sklenjenem delovnem razmerju podpisovat drugo pogodbo o zaposlitvi. Tukaj ne gre za dve zaposlitvi istocasno, ampak v dveh locenih obdobjih, tako da res nebi smelo bit problema glede tega."
    },
    {
        "role": "assistant_8",
        "message": "tear drop razloži zakaj je bull?  Zame odpoved ne more biti sporazumna. V vsakem primeru je nekdo na slabšem."
    },
    {
        "role": "assistant_10",
        "message": "Pripenjam eno strokovno pomoč v zvezi z odpovedjo pogodbe o zaposlitvi:  Zakon od delovnih razmerjih (Uradni list RS, št. 42/2002, s spremembami, v nadaljevanju: ZDR) v 75. členu določa, da pogodba o zaposlitvi preneha veljati: - s potekom časa, za katerega je bila sklenjena, - s smrtjo delavca ali delodajalca - fizične osebe,  - s sporazumom, - z redno ali izredno odpovedjo, - s sodbo sodišča, - po samem zakonu, v primerih, ki jih določa ta zakon,  - v drugih primerih, ki jih določa zakon.  Pogodba o zaposlitvi, sklenjena za določen čas v skladu s 77. členom ZDR preneha veljati brez odpovednega roka s potekom časa, za katerega je bila sklenjena, oziroma ko je dogovorjeno delo opravljeno ali s prenehanjem razloga, zaradi katerega je bila sklenjena.  Določilo drugega odstavka 77. člen ZDR dopušča možnost, da pogodba o zaposlitvi, sklenjena za določen čas, lahko preneha veljati, če se pred potekom časa, za katerega je bila sklenjena o tem sporazumeta pogodbeni stranki ali če nastopijo drugi razlogi za prenehanje pogodbe o zaposlitvi v skladu z določbami tega zakona.   Tak sporazum, v skladu z določilom 79. člena ZDR, mora biti v pisni obliki in mora vsebovati določilo o posledicah, ki nastanejo delavcu zaradi prenehanja veljavnosti pogodbe o zaposlitvi pri uveljavljanju pravic iz naslova zavarovanja za primer brezposelnosti.  Sporazum, ki ni sklenjen v pisni obliki, je neveljaven.   Delavec, ki mu na ta način preneha pogodba o zaposlitvi, namreč v skladu z 19. členom Zakona o zaposlovanju in zavarovanju za primer brezposelnosti (Ur. list RS št. 107/2006) ne more uveljaviti nekaterih pravic iz naslova omenjenega zavarovanja. Sicer pa lahko stranki razveljavita pogodbo o zaposlitvi kadarkoli, v samem sporazumu pa lahko opredelita karkoli, kar se jima zdi potrebno ob razveljavitvi pogodbe o zaposlitvi, saj je vsebina sporazuma, razen prej navedene obvezne vsebine, prepuščena avtonomiji volje strank.   Kljub temu, da zakon izrecno ne določa, da je treba v pisnem sporazumu o razveljavitvi pogodbe o zaposlitvi določiti datum prenehanja veljavnosti pogodbe o zaposlitvi, kar pomeni, da to v celoti prepušča odločitvi strank pogodbe, mora biti iz sporazuma razvidno, s katerim datumom preneha veljavnost pogodbe. Lahko je to datum podpisa sporazuma, ali pa katerikoli drug datum, ki je odvisen od sporazumne volje obeh pogodbenih strank.   Razlogi za prenehanje pogodbe o zaposlitvi za določen čas so tudi sicer razlogi, ki jih ZDR določa za prenehanje pogodbe o zaposlitvi za nedoločen čas:  - smrt delavca ali delodajalca – fizične osebe,  - sporazum pogodbenih strank, - redna odpoved zaradi poslovnega razloga, razloga nesposobnosti delavca ali krivdnega razloga, - izredna odpoved s strani delavca ali delodajalca,  - s sodbo sodišča, - zaradi ugotovljene invalidnosti I. kategorije, - s prenehanjem veljavnosti delovnega dovoljenja.   Glede možnosti odpovedi pogodbe o zaposlitvi je potrebno omeniti, da je odpoved pogodbe o zaposlitvi samo eden od načinov prenehanja. Če pogodbeni stranki odpovesta pogodbo o zaposlitvi z odpovednim rokom, gre za redno odpoved, pri čemer poudarjamo, da delavec lahko redno odpove pogodbo brez obrazložitve, delodajalec pa le če obstaja utemeljen razlog.   V tem primeru je potrebno upoštevati minimalni čas trajanja odpovednega roka, razen če je za manjše delodajalce s kolektivno pogodbo na ravni dejavnosti drugače dogovorjeno.   V skladu s 92. členom ZDR če redno odpoveduje pogodbo o zaposlitvi delavec, je odpovedni rok en mesec. S pogodbo o zaposlitvi ali kolektivno pogodbo je lahko dogovorjen daljši odpovedni rok, vendar ne daljši kot tri mesece.   Izredna odpoved pogodbe o zaposlitvi (brez odpovednega roka) bodisi s strani delavca bodisi s strani delodajalca pa je mogoča samo v primerih, ko obstajajo razlogi, določeni v zakonu, in če ob upoštevanju vseh okoliščin in interesov obeh pogodbenih strank ni mogoče nadaljevati delovnega razmerja do izteka odpovednega roka oziroma do poteka časa, za katerega je bila sklenjena pogodba o zaposlitvi. ZDR v 112. členu določa razloge na strani delodajalca, ki omogočajo izredno odpoved delavca.  Pravico do odpravnine ima delavec, ki mu delodajalec odpove pogodbo o zaposlitvi iz poslovnih razlogov oziroma pri izredni odpovedi delavca zaradi razlogov na strani delodajalca.  edit: typo"
    },
    {
        "role": "assistant_6",
        "message": "Odpoved ni nikoli sporazumna, zato jaz odpovedi nebi podpisal.   @nebivedu Mogoče je včasih bolje biti tiho če ne veš o čem govoriš"
    },
    {
        "role": "assistant_11",
        "message": "Kot je bilo že napisano, sporazumna odpoved pomeni nič pravic na zavodu.  Jaz osebno tega ne bi podpisal. Naj me delodajalec vrže ven, če me ne potrebuje,  seveda na način da sem upravičen do podpore z zavoda. To se lahko uredi na kakem sestanku, kjer svojega delodajalca opomniš na to dejstvo.  Na odpravnino se ne bi preveč zanašal. V tvojem primeru je tako majhna, da se ti za iztrejavo še odvetnika ne splača najemati.  Spozaumno odpoved podpiši samo, če že imaš drugo službo. Drugače si v vsakem primeru  na slabšem.  Zgubit tako ali tako ne moreš nič. Če dobiš odpoved kot tehnološki višek, boš lahko še 3 mesece na račune države živel, v tem času pa si boš že kaj našel. Ko ima  človek 24 ur časa, se marsikaj najde.  LP I."
    },
    {
        "role": "user",
        "message": "@assistant_11 in @assistant_10, hvala vsem za nasvete.  Zdaj moram počakati do ponedeljka, da vidim, kaj bodo rekli na sestanku."
    },
    {
        "role": "assistant_7",
        "message": "Ni mi jasno, zakaj hudiča bi se človek pri zdravi pameti, ki je zaposlen za določen čas do konca leta, odpovedal naduram ali pa dopustu? Vse kar rabiš, rabiš nek dokaz o opravljenem številu ur.  Predvsem nisi ničesar dolžan podpisovati na licu mesta, razen vročitve, tj. vzameš v roko papir in gor napišeš: prejetno dne tega in tega in podpis, en izvod zate, en za njih.  Kar pa se tiče sporazumne odpovedi pogodbe o zaposlitvi, je pa tako, da če smo natančni, kaj takega ne obstaja. Obstaja sporazum o prenehanju veljavnosti PZ, na kar morata jasno pristati obe stranki in obstaja odpoved pogodbe o zaposlitvi, ki je enostranska, podpiše jo ena sama stranka.  Ko ljudje omenijo izraz sporazumna odpoved, imajo dejansko v mislih sporazum o prenehanju pogodbe o zaposlitvi. Sicer pa to ni pomembno."
    }
]