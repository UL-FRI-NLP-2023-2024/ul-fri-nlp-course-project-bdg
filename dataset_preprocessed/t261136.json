[
    {
        "role": "user",
        "message": "Spoštovani poznavalci obeh programov - v katerem od teh programov naj začnem risati - kateri je lažji?  Želim pa risat vse - od navadnih 2D do 3D varijant.   Lep pozdrav vsem na forumu!"
    },
    {
        "role": "assistant_0",
        "message": "Tudi sam se bom probu poglobit v nekaj takega. Za autocad sem dobil filmčke, ki jih je posnel neki profesor, pa mislim, da so za popolnega začetnika odlična stvar za pridobivanje spretnosti.  lp"
    },
    {
        "role": "assistant_1",
        "message": "Prvo kot prvo sta programa precej različna, in sicer je AutoCAD v osnovi namenjen 2D risanju (in je v tem pred postavljal merila), Pro/Engineer pa je že pravi parametrični 3D modelirnik (z še mnogimi bonbončki). Priporočam ti da se najprej naučiš in streniraš osnove v AutoCADu, saj je potrebno imeti dobro predstavo v 2D, saj se ta način tudi potem uporablja za gradnjo 3D modelov. Ko boš enkrat to obvladal pa greš stopničko (oz. stopnišče ) višje v Pro/Engineer..."
    },
    {
        "role": "assistant_2",
        "message": "Malce čudno vprašanje: \"v katerem izmed programov naj začnem risati\"    ProEngineer prav gotovo ni za \"risanje\". Pravzaprav je izdelava tehnične dokumentacije v ProE-ju prava mala smrt.    Kot je napisal @assistant_1, je za začetek AutoCAD povsem zadosti. Ko ti bodo prerezi in pogledi jasni v ACAD-u, bo prehod na 3D modelirnike enostaven.   P.S.: če pa bi se rad podal v 3D vode - poskusi SolidWorks. Za tvoje potrebe bo več kot dovolj in predvsem bolj 'user friendly'. No, z verzijama Wildfire 2.0 in 3.0 se je ProEgineer približal Solid Works-u po prijaznosti. Prej pa je bil katastrofa za uporabnika vajenega Windows programov."
    },
    {
        "role": "assistant_1",
        "message": "ProEngineer prav gotovo ni za \"risanje\". Pravzaprav je izdelava tehnične dokumentacije v ProE-ju prava mala smrt.Tehniška dokumencacija se v teh novejših parametričnih modelirnikih izdeluje s pomočjo predhodno izdelanega modela, se pravi, da ti sam program večino stvari 'nariše' avtomatsko, ti mu samo poveš kaj bi rad, kje bi rad prerez, kaj skotirati itd... Torej bi se lahko reklo, da je na osnovi modela tehnišno dokumentacijo veliko lažje, natančno in predvsem hitreje izdelati in ne da je 'prava mala smrt'..."
    },
    {
        "role": "assistant_2",
        "message": "Tehniška dokumencacija se v teh novejših parametričnih modelirnikih izdeluje s pomočjo predhodno izdelanega modela, se pravi, da ti sam program večino stvari 'nariše' avtomatsko, ti mu samo poveš kaj bi rad, kje bi rad prerez, kaj skotirati itd... Torej bi se lahko reklo, da je na osnovi modela tehnišno dokumentacijo veliko lažje, natančno in predvsem hitreje izdelati  Tole zveni, kot da bi govoril PTC-jev (edit: Audax-ov) 'piarovec'.    Vse drži, dokler ti ni treba izdelati dokumentacije, ki mora biti tip-top (končna verzija za dobavitelja). Tedaj, pa postane postavljanje baz, geometričnih toleranc in bog-ne-daj kakšnih dodatnih tekstovnih in nestandardnih grafičnih opomb prava muka. Pri nas v firmi, vzame finiširanje risb razvojnikom kar precejšen procent celotne izdelave dokumentacije."
    },
    {
        "role": "assistant_1",
        "message": "Ja sigurno, da finiširanje risb vzame precejšen delež časa izdelave dokumentacije, saj samo sliko oz. poglede dobiš v nekaj trenutnih z nekaj kliki. Velika prednost pred oldskul programi ala AutoCAD je ko pride do kakeršnih koli sprememb na izdelku, je zadeva v parametričnih modelirnikih zelo hitro popravljena in (ponovno) končana, saj ti sam program avtomatsko spremeni risbe, kote, prilagodi poglede itd.; seveda pa je potrebno celo zadevo lepo graditi na parametrični osnovi, če ne nisi naredu nič... Skratka ti klasični 2D risalniki so na žalost obsojeni na počasen a zanesljiv propad, saj večina firm po svetu intenzivno prehaja na 3D, saj je konkurenca na trgu programskih orodij že razmeroma kar velika in posledično cene precej bolj dostopne kot pred leti...  Nisem nikakršen pristaš PTCja ali njegovega produkta Pro/E-ja, sam poznam in sem že delal oz. poskusil večino teh današnjih najbolj popularnih modelirnikov (Pro/E, Catia, Inventor, SolidEdge, UGS, I-DEAS...), sam v službi pa uporabljam SW, ki je res nekako najbolj user firendly, ni pa moj favoriziran program na tem področju..."
    },
    {
        "role": "assistant_3",
        "message": "Ah, tudi AutoCAD že nekaj časa zna popravit vse modele, če spodaj spremeniš risbo.  Mene bolj skrbi, v kateri branži sploh je začetnik, ki bi se rad učil eno ali drugo. Če je arhitekt, potem Pro/E ni zanj, če je pa strojnik, bo pa itak moral znat oba in je zato čisto OK, če začne s prvim."
    },
    {
        "role": "assistant_4",
        "message": "Pozdrav.  Sam sem mnenja, da ne bi poskusil z Acadom, nato pa prešel na kak 3D modelirnik. Osnove tehničnega risanja moraš itak poznati, potrebuješ jih pa ravno za izdelavo 2D dokumentacije iz 3D modelov. Samo tehniško risanje z modeliranjem nima neposredne zveze.  Gre pa predvsem za način razmišljanja. Ko sem še delal v ACAD -u (in še prej - na risalni deski ), sem dobesedno razmišljal o tem, kako izgleda določen prerez, pogled ipd....S prehodom na 3D je to drugače. Razmišljaš o tem, kako boš rešil problem (sicer se to pri delu v 2D tudi razmišlja  ) in kako boš \"dopovedal\" modelirniku, kaj hočeš. S parametričnimi modelirniki je potrebno razmišljati tudi v smeri, kako boš spreminjal model, kako jih boš \"skoplal\" v sestavu, kako se boš lotil sestava (\"top-down\" ali \"bottom-up\") itd itd...Pri poslednjih točkah ti delo z ACAD-om ne bo nič pomagalo, pri skiciranju v Pro/E-ju pa je pristop precej drugačen kot v ACAD-u (vodenje skice z dimenzijami in geometičnimi robnimi pogoji).  Kar se izdelave dokumentacije (beri - risb) tiče, izgleda, da je izdelava le-te za nas, razvojnike, prava PITA, saj smo z dobrim 3D modelom zadevo pravzaprav že razrešili in se nam izdelava podrobnih risb včasih zdi odveč. Sicer pa izdelava risb v Pro/E-ju ni preveč mučno, vsaj meni se ne zdi (pa prav tako uporabljamo tolerance lege in oblike, označbe stanja površin, dodatne lastne opombe itd...)  Kar se ACADa tiče, je res, da že ni več glavno orodje v rokah strojnikov, bo pa svoj pomen kot pomožno orodje še vedno obdržal, saj pogosto zadostuje za kakšno idejno skico in je nepogrešljiv pri pregledovanju in oskrbi stare dokumentacije, ki še ni bila izdelala s 3D modelirnikom....  Toliko z moje strani...  LP  Jože"
    },
    {
        "role": "assistant_2",
        "message": "Mislim, da avtor teme nima kakšnih posebnih znanj iz osnov tehničnega risanja, sicer ne bi spraševal, v katerem programu naj začne RISATI in kateri je LAŽJI (?!). Vsakemu strojniku že na začetku v srednji šoli/tehnični gimnaziji pojasnijo, kakšen je domet AutoCADa in kaj še obstaja na trgu (3D modelirniki).  AutoCAD = čisto v redu za začetnika, toda tudi pri njem moraš imeti kar nekaj znanja, da 'izpljuneš' uporabno delavniško risbo, projekt strojnih inštalacij, arhitekturni načrt, itd. Vsekakor je risanje v AutoCAD-u kar tja v tri dni - samo igranje. Dokler nimaš jasnega cilja, kaj hočeš narediti, je tudi AutoCAD le igrača a-la Paint.  ProEnginer & co. = za 'advanced' uporabnika. To je orodje, katerega uporabljajo ljudje, ki vedo, kaj želijo z njim."
    },
    {
        "role": "assistant_5",
        "message": "ProEngineer je sigurno lažji za risanje 3D modelov, kot običajen Acad. Obratno velja za risanje 2D risb, kjer je Proengineer precej lesen. Skicirka v Drawing načinu je precej boga. No vsaj pri starejših verzijah. NE vem kako je pri WF2 ali 3. Izdelava risb iz 3D modelov, pri ProeEgineerju je za osnovne stvari relativno enostavna, komplicirat se prične pri raznih delnih prerezih in podobno. Pa pri risanju kakšnih srednjic, ki jih ni na modelu ..... V glavnem se da pa v obliko risbe spravit vse kar si zamisliš.  Uporabljam pa oba, če te kaj zanima kar vprašaj"
    },
    {
        "role": "user",
        "message": "Hvala vsem za pomoč!  Začel bom v Autocad-u, pa potem nadaljeval z Solid Works ali ProEngineer-jem.  Lep pozdrav vsem na forumu!"
    },
    {
        "role": "assistant_1",
        "message": "Dobra odločitev!"
    },
    {
        "role": "assistant_6",
        "message": "a se ta autocad da kje na netu dobit pa da poj rišeš itd..?"
    },
    {
        "role": "assistant_7",
        "message": "če se boš ukvarjal z gradbeništvom in arhitekturo potem autocad da boš kompatibilen z vsemi nami in potem v službi (vse nadgradnje uporabnih programov so v autocadu-govorim za gradbeništv), ker vsi gradbeniki uporabljamo to, tisti drugi je bolj za strojništvo (avti, avioni itd-specializirano in drago, lp)"
    },
    {
        "role": "assistant_1",
        "message": "@assistant_6:  KLIK!"
    },
    {
        "role": "assistant_8",
        "message": "ni tako drago. najcenejsi pro/engineer stane samo 2500€ za eno licenco, vsebuje pa vse razen prostih povrsin. Solidworks (navadna, ne-pro) stane nekaj cez 4000€ (ali bolj 5000), kaksna catia je pa razred zase.  se pa acad naceloma lahko ponuca povsod razen pri brizganju plastike, kjer imas kompleksne povrsine; v strojegradnji, heavy machinery......"
    }
]