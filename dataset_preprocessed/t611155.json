[
    {
        "role": "user",
        "message": "Zadnje čase malo bolj spremljam razne P2P tehnologije in njihov vpliv na razvoj interneta in samo družbo. S torrenti smo doživeli decentralizacijo deljenja datotek in z Bitcoinom smo dobili decentraliziran finančni sistem.  Tudi sam internet se sicer pogosto opisuje kot decentraliziran sistem, čeprav to čisto popolnoma ne drži - en primer je že domenski sistem (DNS), kjer ima nad vrhnjimi domenami (.com, .org itd.) oblast ICANN. Pri internetu sicer vidim tri ključne stvari, ki bi morale biti decentralizirane: DNS, strežniški prostor in infrastruktura.  Kar se tiče DNS že delujejo projekti, kot je Namecoin ali Tor, kjer je domenski imenik decentraliziran po P2P principu in ima svoje vrhnje domene: .bit oziroma .onion. Na ta način države nikoli ne morejo blokirati take domene, saj ni neke centralne enote (ali več takih enot, kot so nacionalni ISP-ji), kjer bi to domeno preusmerili na nek drug IP naslov.  Tudi pri decentralizaciji strežniškega prostora že delujejo projekti, najbolj znan je Freenet, kjer vsak uporabnik na svojem računalniku \"žrtvuje\" del diska, ki se nato uporabi kot skupni storage (enkriptiran seveda) po P2P principu. Seveda se tukaj pojavijo problemi, kako bi na ta način lahko gostil ogromne spletne strani, kot so npr. Facebook in Youtube. Je pa tak prostor dovolj primeren za kakšna disidentska gibanja v avtokratskih državah.  Tretja stvar, kjer pa še nisem opazil nobenega (resnega) projekta, pa je decentralizacija internetne infrastrukture. Trenutno infrastrukturo obvladujejo ponudniki interneta (ISP-ji), ki imajo ponavadi vsak svoje omrežje (torej fizične kable, ki vodijo do neke centralne točke). Mislim da se bodo tudi tukaj začele dogajati spremembe, predvsem z razmahom Interneta stvari (IoT - Internet of Things) in bo možno vzpostaviti nek vzporedni internet popolnoma brez ISP-jev. Seveda se bo tukaj spet pojavil enak problem, kot pri Freenetu, ampak za neko komunikacijo in širjenje idej med ljudmi, bi lahko zadeva popolnoma dobro funkcionirala (recimo organizacija protestov)    O teh stvareh zadnje cajte razmišljam (ja, preveč cajta mam  ) - zanima me vaše mnenje in pa če kdo ve za kakšne zanimive projekte, ki sem jih v tem zapisu izpustil?"
    },
    {
        "role": "assistant_0",
        "message": "Če želiš \"free\" optiko, jo je pač potrebno lastnoročno položit. Dokler bo omrežje od nekoga specifičnega, ne bo lahka decentralizacija. Po telefonskih kablik še nekako gre, ker je javna infrastruktura."
    },
    {
        "role": "user",
        "message": "Ne, v bistvu sem mislil na omrežje naprav, ki bi med seboj komunicirale prek Bluetooth ali wifi. Prihaja internet of things (oziroma je delno že tu), kjer bodo naprave komunicirale med seboj (M2M) in to se lahko uporabi tudi za medčloveško komuniciranje. Vsaj za nek simple messaging. Pametnih naprav bo zaradi IoT dovolj naokoli, da bo doseg lahko zelo velik."
    },
    {
        "role": "assistant_1",
        "message": "To z IoT bo šele pestro. Samo pomislim na tisti WC, na katerem si lahko z mobitelom sprožil splakovanje. Če imaš tisti fancy WC, ki ti še zadnjico opere, lahko zadeva postane dokaj pestra... Si predstavljaš, da imaš 'jutranje opravke' in zraven še malo listaš po časopisu (playboy-u?)...pa ti nek zlobnež sproži hladno prho, ker ima dovolj čakanja, kdaj bo on na vrsti?  Hladilnik, ki je veselo pošiljal spam v svet smo tudi že videli.   IoT bo vse bolj prisoten, nekaj bo od tega igračkarije, nekaj bo koristi - kar nekaj pa bo s tem tudi povezanih sitnosti, ki nas bodo znale presenetiti na ne najbolj prijeten način - tudi s hladno prho zadnjice."
    },
    {
        "role": "assistant_2",
        "message": "Že pri razvoju UMTSa so mislili, da bodo telefoni v času nekativnosti postali mini bazne postaje za druge telefone. Problem je, da to sprazne baterijo v trenutku.  Misliš, da bodo ljudje pripravljni deliti dvojo opremo, svojo elektročno energijo in vse ostalo, samo zato, da se bomo znbili ISPjev?"
    },
    {
        "role": "assistant_3",
        "message": "@user, oglej si malo wifi meshing rešitve, ki so že zunaj in ki še prihajajo. Ker je iluzorno pričakovati, da bo folk vlačil optike po svojih vrtičkih, so brezžične varjante veliko bolj primerne. Tako se lahko v gosto naseljenih predelih ustvarijo nekakšni overlay networki, ki imajo vsak cel kup majhnih pipic v internet (domači dsl & co priključki) in dostop v net deluje, dokler vsaj en od teh deluje. Te rešitve se uporabljajo danes predvsem za disaster recovery in za razne \"pomladne\" akcije v primerno razpoloženih deželah ;)"
    },
    {
        "role": "user",
        "message": "@assistant_2 je 4. jun 2014 ob 09:41 izjavil:Že pri razvoju UMTSa so mislili, da bodo telefoni v času nekativnosti postali mini bazne postaje za druge telefone. Problem je, da to sprazne baterijo v trenutku.  Misliš, da bodo ljudje pripravljni deliti dvojo opremo, svojo elektročno energijo in vse ostalo, samo zato, da se bomo znbili ISPjev?  Tukaj imam bolj v mislih IoT naprave, ki bodo že itak vklopljene 24/7 ter delile podatke z drugimi IoT napravami (M2M) - zakaj se jih ne bi torej uporabilo še za kaj drugega ;)  @assistant_3 je 4. jun 2014 ob 10:53 izjavil:@user, oglej si malo wifi meshing rešitve, ki so že zunaj in ki še prihajajo. Ker je iluzorno pričakovati, da bo folk vlačil optike po svojih vrtičkih, so brezžične varjante veliko bolj primerne. Tako se lahko v gosto naseljenih predelih ustvarijo nekakšni overlay networki, ki imajo vsak cel kup majhnih pipic v internet (domači dsl & co priključki) in dostop v net deluje, dokler vsaj en od teh deluje. Te rešitve se uporabljajo danes predvsem za disaster recovery in za razne \"pomladne\" akcije v primerno razpoloženih deželah ;)  tnx, sem poguglal in našel tole: https://projectmeshnet.org/. Upam da se bodo zadeve razvijale še naprej, še posebej v bolj user friendly smeri   Drugače pa mislim da bi v primeru teh \"pomladno\" razpoloženih držav moralo tako omrežje delovati tudi čisto neodvisno od interneta, glede na to da so tam oblasti bolj naklonjene cenzuri internetnega prometa (ter lahko celo popolnoma odrežejo državo od interneta, če je treba)"
    },
    {
        "role": "assistant_3",
        "message": "Za to moraš poskrbeti za od državne infrastrukture neodvisne uplinke - sateliti, radioamaterji, ipd."
    },
    {
        "role": "assistant_4",
        "message": "@user je 2. jun 2014 ob 15:29 izjavil:Tretja stvar, kjer pa še nisem opazil nobenega (resnega) projekta, pa je decentralizacija internetne infrastrukture. Trenutno infrastrukturo obvladujejo ponudniki interneta (ISP-ji), ki imajo ponavadi vsak svoje omrežje (torej fizične kable, ki vodijo do neke centralne točke).   Obstajajo zadeve, ki pa so močno vezane na kulturno krajino in ekonomsko situacijo. Poglej projekt Freifunk, mogoče celo Ronja.  V Kiberpipi smo od 2006 poskušali nekaj postavit s freifunkovci in smo štartali Kiberpipa.net, ki iz takšnih in drugačnih razlogov ni nikoli zaživel.  Trenutno aktivna reč je Wlan Slovenija, vem tudi da je klub škofjeloških študentov postavljal svoj mesh.  Point je pa v tem, da danes v Sloveniji ljudem težko govoriš o zastojn internetu, za kterga morajo neki naredit, ki počasi dela in ni dosegljiv povsod. Mi imamo ISP-je, ki ti napol zastonj prpeljejo dober internet kamorkoli. V Berlinu al pa na nizozemskem je pa malo drugače. Po starih bajtah se ne napeljuje novih kablov, ljudje iščejo alternative ... zato tam delujejo precej aktivni meshi."
    },
    {
        "role": "user",
        "message": "En projekt P2P mikrobloging platforme: http://twister.net.co/"
    }
]