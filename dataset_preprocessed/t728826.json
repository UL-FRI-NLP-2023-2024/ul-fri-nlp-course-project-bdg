[
    {
        "role": "user",
        "message": "Zdravo :)  Prosila bi, če mi nekdo pomaga pri naslednji nalogi s premico in ravnino. Ne razumem dela b) kako dobiti zrcaljeno premico p'.  Ravnina R: 2x + 3y - z = 2 Premica p: x+3 = y+5 = (z-5)/5 (vzporedna ravnini)  Navodilo je: a) dokazati da sta vzporedni in izračunati razdaljo med njima b) poiskati premico p', ki jo dobimo z zrcaljenjem premice p čez ravnino.  a) Izračunala sem, da ima premica p smerni vektor s enak (1,1,5), normala ravnine n je enaka (2,3,-1).  Dokaz vzporednosti je, da je skalarni produkt s in n enak 0.  Razdaljo med premico in ravnino sem dobila tako, da sem izbrala točko na premici T(-2, -4, 10) in po formuli prišla do rešitve d(T,R) = 13*\"14 pod korenom\"/7  Upam, da je do tukaj pravilno.  b) Sklepam da po formuli s' = s - 2n(n*s)  dobim s' = (-7, -17, -5)  Naprej pa ne znam, ne vem a si lahko kaj pomagam z razdaljo ali moram delat pravokotno projekcijo točke T na ravnino in potem spet ne vem kako naprej, ali je kaj drugega. :)"
    },
    {
        "role": "assistant_0",
        "message": "Nekaj si naredila narobe, saj bi ti morala formula s' = s - 2n(n*s) vrniti rezultat s' = s (skalarni produkt n*s si rekla, da si pokazala, da je enak 0). Smerni vektor obeh premic je tako enak: s' = s (kar se da tudi uganiti z ne veliko razmisleka).  Smerni vektor zrcaljene premice torej imas, manjka pa ti samo se tocka na premici. To dobis tako, da prezrcalis eno tocko iz prvotne premice prek ravnine. Glede na to, da si razdaljo d med eno tocko in ravnino ze izracunala, to naredis tako, da se od te tocke premaknes za 2d vzdolz normale na ravnino: T' = T - 2dn.  Zrcaljena premica je tako: p' = T' + k*s', kjer k (sklepam) spada v realna stevila. (Lahko si prevedes v drugo obliko p': (x-T'_x)/s'_x = (y-T'_y)/s'_y = (z-T'_z)/s'_z, kjer sta T' = (T'_x, T'_y, T'_z) in s' = (s'_x, s'_y, s'_z).)"
    },
    {
        "role": "user",
        "message": "Ja, je res, ne vem kaj sem razmisljala.  Hvala @assistant_0 :)"
    }
]