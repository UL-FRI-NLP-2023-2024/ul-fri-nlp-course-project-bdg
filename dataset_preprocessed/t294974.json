[
    {
        "role": "user",
        "message": "Torej imam sledeč problem: Na vikendu imamo diesel agregat (3f) z avtomatskim regulatorjem napetosti. Vse dela lepo in prav le ko se vklopi hidropak 1,2kW nam utipnejo luči- žarnice v stanovanju. Kakšnih drugih velikih porabnikov ni priključenih na agregat. Luči utipnejo sicer manj kot prej, ko smo imeli enofazni agregat 3kW ,vendar je to zelo moteče. Sedaj bom prevezal el. omarico da bodo vse tri faze iz novega agregata približno simetrično porazdeljene. Sedaj namreč uporabljamo eno vtičnico- fazo za luči, eno pa za hidropak. Upam da bo to kaj pomagalo?  Kaj mi še drugega ostane da ob vklopu hidropaka ne bi utripnile luči??   Hvala in L.P.   Damjan"
    },
    {
        "role": "assistant_0",
        "message": "Agregat pač ni vsemogočen in zagonski tok hidropaka ga za trenutek zmede. Lahko pa narediš soft-start za hidropak. Morda s kakšnim frekvenčnim pretvornikom?"
    },
    {
        "role": "assistant_1",
        "message": "Pri lučeh je moteče, za kakšne druge porabnike, recimo TV al pa računalnik so pa taka nihanja škodljiva. Mogoče bi se dal zadevo z boljšim UPS-om rešit?"
    },
    {
        "role": "assistant_2",
        "message": "Če si kaj elektronika, lahko narediš soft start za hidropak - preprost uC in dovolj močan triak, napajanje za uC in zero crossing detektor. Potem pa tole daš med napajanje in hidropak in najprej vklopiš hidropak, potem pa daš napetost na tole vezje. Le - to ti potem detektira, kdaj gre napetost skozi nič in začne prožit tik preden pade na ničlo, potem pa zmeraj bolj zgodaj. Tako ne priklopiš direkt na linijo, ampak začneš bolj \"nežno\" in počasi dviguješ napetost."
    },
    {
        "role": "assistant_3",
        "message": "Možno je, da soft start ne bo rešil, niti omilil problema.  Enofaznim asinhronskim motorjem s prigrajenim kondenzatorjem z nižanjem napetosti (soft start) izjemno pade zagonski moment in se zelo lahko zgodi, da motor ne bo mogel pretegniti. Končni rezultat brez pravega učinka boš kuhal motor in nižal napetost v tisti fazi, kjer je priklopljen. Tega nočeš.  Moje mnenje: menjaj motor hidropaka za trofaznega. Zagonski sunek bo mnogo manjši in enakomerno razdeljen med faze in precej manj opazen na drugih porabnikih.  Namreč sedanji motor ima nazivni tok okoli 7A. Pri startu \"potegne\" nekje med 35 do 40A, kar hudo preobremeni agregat. Posledica močan padec napetosti v preobremenjeni fazi in velik porast napetosti v ostalih dveh. Slabo za agregat, motor hidropaka in vse ostale porabnike.  V primeru trofaznega motorja bi bila obremenitev v vsaki fazi le okoli 2.5A in pri zagonu do 12A (nekje na maksimumu trajne obremenitve agregata), kar za agregat in njegov regulator ne predstavlja posebnih težav. Učinek na rasvetljavi bo verjetno še vedno viden, ampak proti sedanjemu stanju komaj opazen."
    },
    {
        "role": "assistant_4",
        "message": "ups al ap vzporedna vezava kondenzatorjev sam nevem kok dobr je to za elektronko, za luči bi mejbi šlo"
    },
    {
        "role": "assistant_3",
        "message": "@assistant_4:  Ne piši v internetščini, ta oddelek ni Loža, ali pa bom prisiljen tvoje prispeke tu brisati.   S kondenzatorji bi dosegel še večja nihanja napetosti (ob izklopu hidopaka). Če mislš na kompenzacijo, tudi ne bo šlo. Enofazni asinhronski motor ima cos φ od kratkega stika do prostega teka vedno zelo blizu 1, včasih induktiven, včasih kapacitiven, ampak v splošnem se lahko reče, da je motor sam kar dobro kompenziran.   Problem avtorja teme je enofazni motor, zaradi svoje konstrukcije, ki ne more biti drugačna. UPS, soft start in ostalo samo poskuša omiliti problem, ki ga povzroča motor. Vse te rešitve niso zastonj, prinašajo dodatne probleme in je IMO najbolje, najceneje in najlažje problem rešiti pri izvoru, torej z menjavo za trofazni motor."
    },
    {
        "role": "assistant_5",
        "message": "Navadne žarnice zamenjaj z varčnimi. Za začetek eno. Tako boš videl, če deluje in če preživi napetostne konice iz agregata."
    },
    {
        "role": "assistant_0",
        "message": "Zagonski tok je pač velik in napetost se za trenutek sesede, pa kaj. Še če bi imel 50kW agregat ali pa javno omrežje bi se to dogajalo. Resda v manjši meri, pa vseeno.  @assistant_5 je podal rešitev."
    },
    {
        "role": "user",
        "message": "OK- hvala za vaša mnenja. Najprej bom probal zamenjat navadne žarnice za varčne- najprej eno. Če še ne bo dobro, bo pa treba previt motor od hidropaka- na 3f.   Kaj pa kaj takega- mehki zagon :  klik  l.p.  Damjan  [Povezavo spremenil v klikabilno, @assistant_3]"
    },
    {
        "role": "assistant_3",
        "message": "Za mehki zagon sem napisal zgoraj. Pri trofaznem motorju ga ne rabiš, pri enofaznem zelo verjetno ne boš pridobil nič.  Če je uporabljen standarden motor v B3 ali B5 obliki, previjanje motorja vsekakor nima smisla.   1.) Previtje iz enofaznega v trofaznega, ni tako enostavno, kot hočejo marsikje povedati. Ni problem v tem, da se motor ne bi vrtel, problem je kakšne karakteristike bo imel po previtju. Zlahka se spaca skupaj spačka od katerega ne bo koristi (premalo moči ali pa se bo pregreval), dragega eksperimentiranja na svoji lastnini pa najbrž ne odobravaš pretirano.  2. Cena previtja je skoraj enaka ceni novega motorja, pa še takrat ti bodo marsikje potožili, da s temi stvarmi ni denarja, kar je čisto res. Danes se majhnih motorjev (do 30kW) cenovno več ne splača previjati, razen za specialne motorje ali motorje nestandardnih oblik.  Če je motor nestandarden, kontaktiraj proizvajalca, če je mogoča samo menjava statorja za trofaznega. Včasih je to možno, vedno pa žal ne."
    },
    {
        "role": "user",
        "message": "OK , hvala ti @assistant_3 za enkrat- bom poročal rezultate.  Damjan"
    },
    {
        "role": "assistant_6",
        "message": "Še en agregat samo za hidrofor/bencinsko gnana tlačna vodna črpalka +ogromen rezervoar ne pride u poštev?"
    },
    {
        "role": "user",
        "message": "že en agregat preveč ropota kaj šele dva.  Pa še poraba vode je majhna    l.p  Damjan"
    },
    {
        "role": "assistant_6",
        "message": "Sicer, ce mas gor samo zarnice, nebi smel biti problem .. ce je pa se kaj drugega poleg stedilnika .. pa trpi."
    },
    {
        "role": "user",
        "message": "samo žarnice so gor, pa utripnejo ko se užge hidropak    damjan"
    },
    {
        "role": "assistant_7",
        "message": "Tu ni rešitve. Močnejši agregat bi omilil utripanje, odpravil ga nebi. Dejansko žarnice utripnejo ob vklopu hidropaka tudi če je vseskupaj priključeno na elektro. Mogoče bi se še najbolj poznalo, če bi imel vsako stvar na svoji fazi."
    },
    {
        "role": "assistant_8",
        "message": "mislim da je že ugotovil,.... 2007-2010"
    }
]