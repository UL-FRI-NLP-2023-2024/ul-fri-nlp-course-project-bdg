[
    {
        "role": "user",
        "message": "Pozdravljeni, z eno zunanjo TV anteno znamke Iskra P-2845 in liniskim ojačevalcem dobim 33 TV programov. Vendar jo moram obračati, enkrat v smeri odajnika Graz (A), drugič v smeri oddajnika Ivanščica (HR), če hočem dobiti tudi avstrijske in hrvaške programe zraven slovenskih.   Da mi ne bi bilo treba antene obračati, sem zmontiral dve anteni in ju usmeril eno proti Grazu (K23, K26 - skupaj 9 programov), drugo proti Ivanščici (K36,K44,K48 - skupaj 12 programov), ter jih združil na liniskem ojačevaniku, ki ima dva vhoda in en izhod. Ko sta anteni združeni pa ne dobim več nobenega avstriskega programa (ne na K23 in ne na K26) hvraške pa.   Dodati moram, da vedno dobim vseh 10 slovenskih programov in 2 hrvaška ne glede na to kam je antena obrnjena in ne glede na to ali je ena antena, ali sta dve, ali s sta zduženi ali ne.  Kaj bi bilo potrebno storiti, da bi z dvema antenama dobil tako vseh 9 avstrijskih, kot tudi vseh 14 hrvaških programov. Že naprej hvala za pomoč."
    },
    {
        "role": "user",
        "message": "Ali je možno, da je slovenski in hrvaški signal premočan in zaduši avstriskega, ko dam dve anteni? Iz moje lokacije ni nobene ovire proti odajnikom na Pohorju, Boču in Sljemenu. Ivanščica je delno zastrta. Proti Grazu pa je ovira (hrib). Proti Ivanščici je težava predvsem na K36 (SrceTV, TV Varaždin). Če usmerim eno anteno proti Ivanščici drugo pa proti Grazu ni signala iz odajnika iz Gradza (ORF1, ORF2 St, ATV, OFR2 B, Plus4, ORF-Sport-Plus, 3sat, ServusTV, ORF3). Ko pa izklopim anteno proti Ivanščici pa so vsi proti Grazu."
    },
    {
        "role": "assistant_0",
        "message": "Verjetno si bil malo nepazljiv pri priklopu antene Iskra P-2845 na ojačevalnik. Ta antena je kratkostična - to je, da pri priklopu na ojačevalnik, ki ima prehodno napajanje povzročiš kratek stik. Malo si oglej podatke in skico priklopov, da vidiš če ima tudi napetost na priklopu za anteno. To anteno se prodaja v dveh verzijah - s predojačevalnikom in brez ojačevalnika. Prva verzija antene potrebuje napajanje iz ojačevalnika, druga pa ne sme imeti napajanja (pride ob priklopu na vhod z prehodnim napajanjem do kratkega stika). Tvoj ojačevalnik mora imeti DVA UHF vhoda in dve UHF anteni, da ti bo služilo za tvojo potrebo.  Dobro bi bilo, da bi dal več podatkov o ANTENSKEM OJAČEVALNIKU in upotrebljeni drugi anteni."
    },
    {
        "role": "user",
        "message": "Prva in tudi druga uporabljena antena sta isti, to sta anteni Iskra P-2845 brez ojačevalnika.  Ojačevalnik pa je FR MAP 207. Ima dva vhoda. Na enem piše UHF 21 dB, na tega je prikloplena prva antena, ki je obrnjena proti Gradzu. Na drugem pa piše B3+U 21 dB, na tega pa sem želel priklopiti drugo anteno obrnjeno proti Ivanščici. Ne vem pa kaj pomeni B3+U? Upam, da ta oznake ne pomeni, da gre napajanje dalje proti anteni, ker če potem je to kratek stik pri tej verziji antene, kot Ste zapisali. Ojačevalnik ima en izhod na njem pa piše Output level 12V 55mA."
    },
    {
        "role": "assistant_1",
        "message": "Če je ta ojačevalnik širokopasovni, si si s priklopom druge antene pokvaril signal s prve. Za sprejem iz dveh smeri ponavadi uporabljamo kanalske ojačevalnike, ki zadušijo dodočene kanale na eni anteni, določene druge pa na drugi. Tako ne pride do medsebojnih motenj. To ti bo najboljše uredil strokovnjak - monter s tvojega območja."
    },
    {
        "role": "assistant_0",
        "message": "Kot ti je že @assistant_1 napisal, je lahko tudi to vzrok. Čeprav pri digitalnem signalu to ne velja v vseh primerih (ni mogoče dobiti sence slike). Pri analognem signalu je bilo to zelo problematično, saj si dobil krepke sence v sliki odnosno kar zmazek od slike.  Pogledal sem malo po spletu za podatki tega ojačevalnika. Ti prilagam povezave :  http://antene-zupancic.si/trgovina/cata... http://antene-zupancic.si/trgovina/arti...   Kot je videti, ta ojačevalnik nima prehodnega napajanja. Če ne bo šlo drugače, poskusi pri Inglarju (bivši Elrad) dobiti po naročilu izdelan ojačevalnik z dvema UHF vhodoma s propustnostjo določenih kanalov po vsakem vhodu. Problem je pri nas še ta, da se kanali še spreminjajo, saj morajo vsa oddajanja spraviti v spodnji UHF pas."
    },
    {
        "role": "assistant_2",
        "message": "@assistant_0 A se ti profesionalno ukvarjaš z antenam in njih inštalacijo? Da vem koga povprašat če bom kdaj rabil izvedit kaj specifičnega..."
    },
    {
        "role": "assistant_0",
        "message": "@assistant_2 ne ni mi to poklic.  Pred 40 leti sem se s kolegi radioamaterji bolj ljubiteljsko začel ukvarjari s tem. Počasi je to preraslo že kar v hobi."
    },
    {
        "role": "user",
        "message": "@assistant_0 in @assistant_1 hvala vama za odgovore. Kot ste napisali @assistant_1 je MAP207 širokopasovni ojačevalnik dvemi vhodi in nastavljivim ojačenjem. Frekvenčno območje delovanja UHF kanal 21 (470 Mhz)-69 (862Mhz), ojačenje 21bB. http://www.enaa.com/oddelki/avdioVideo/... Kaj pa je sedaj za storiti? Na logaritemski periodični anteni s katerima sprejemam (K23, K25, K26, K27, K32, K36, K42, K44, K48 in K67) pravite, da bi dal kanalne ojačevalnike."
    },
    {
        "role": "assistant_0",
        "message": "Pregledal sem malo oddajniško shemo.  ORF multipleksi : K23, K26 SLO multipleksi : K27, K67 HTV multipleksi - Ivanščica : K36, K44, K48 HTV multipleksi - Sljeme : K25, K42, K48 Antena obrnjena proti severu naj bi sprejemala kanale 23, 26, 27, 67. Antena obrnjena nekako proti jugu pa kanale 25, 36, 42, 44, 48. Tebi največji problem delajo kanali , ki so sosednji in to 25, 26, in 27.  Zaradi tega pride do močnega osciliranja ojačevalnika in problema, ki ga imaš. Pa tudi kanalnik v TV sprejemniku lahko ni selektiven. Mislim da boš to zelo težko rešil. Žal se boš moral odpovedati nekaterim programom. Naredil si že v štartu napako, ker nisi kupil boljše antene (z večjim dobitkom) in ojačevalnikom z manjšim ojačanjem (še z regulacijo ojačanja) Mogoče bi šlo s kretnico (za združevanje dveh UHF anten) in nato priključen UHF širokopasovni ojačevalnik (z regulacijo). Pa bi bilo še vprašanje, če bi normalno delovalo zaradi sosednjih kanalov. Pri tebi sta oba hrvaška oddajnika z zelo dobrim signalom (predvidevam), pa tudi slovenski na Pohorju."
    },
    {
        "role": "assistant_1",
        "message": "K25 ne potrebuje, če bo gledal Ivanščico. Je pa slednja v vertikalni polarizaciji, tako da bi moral tudi anteno montirati vertikalno (zasuk za 90 stopinj). S tem bi si poslabšal sprejem s Sljemena. Nekaj se bo potrebno odločiti, zato pa pravim, da bi to najboljše uredil monter. Ampak kot je rekel že @assistant_0, naš mux B je problematičen, ker bo najkasneje leta 2015 moral iti na nižji kanal (K60-K69 bodo namenjeni mobilnim operaterjem in ne več televiziji) in takrat ga ne boš sprejemal, če bo na kanalu, ki bo zadušen s kanalaskimi ojačevalniki - če bo takrat sploh še deloval, kajti že zdaj TV3 sameva v tem muxu, čez tri mesece pa bo zgleda prazen.  Mojih laičnih 5 centov."
    },
    {
        "role": "assistant_0",
        "message": "Ne rabi K25, ker ima iz Ivanjščice K44 za MUX-A. To ''dopovej'' širokopasovnemi ojačevalniku, ki ga on uporablja. Še večji problem zaradi širokopasovnosti ima s kanaloma 26 in 27 iz severne strani. Iz Pohorja verjetno ne bi rabil ojačanja - moč oddajnika za MUX-A in B je 100kW. Iz Gradca K26 pa bi moral biti ojačan in ravno tu nastopi problem. Moral bi imeti izmerjene jakosti signalov vseh kanalov iz željenih smeri sprejema. Po teh podatkih bi lahko dal izdelati ojačevalnik z dvema UHF vhodoma in bi vsak vhod imel potrebne filtre in zadovoljivo ojačanje. Velikokrat sem moral opraviti najprej meritev, uskladiti želje naročnika in nato naročiti ojačevalnik po naročenik karakteristikah. To sem včasih z lahkoto izvedel. Nekemu privatniku sem telefonsko izrazil potrebo. Ojačevalnik sem osebno prevzel, še preje sva z osciloskopom opravila finalne nastavitve in korekcije filtrov. S takim ojačevalnikom nisem imel nikoli problema (tudi v zelo delikatnih pogojih sprejema)."
    },
    {
        "role": "user",
        "message": "K23 in K26 (Graz) in K27 (Pohorje) so preveč skupaj in da to povzroča osciliranje ojačevalnika.  Stric Google govori da pri logaritemski preiodični anteni posamezne prečne palice predstavljajo dipole in da se ti obnašajo podobno kot pri Yagi anteni.  Pa sem naredil nekaj izračunov. K23 (490 MHZ, λ=61cm), se prvi da mora biti dožina prečne palice okrog 31cm, pri K26 (516 MHZ, λ=58cm) je ta 29 in pri K27 (522 MHz, λ=57)pa je ta 27cm. Iz tega se da razbrati, da je vsaka naslednja prečna palica krajša zaradi višjega kanala (frekvence) in krajše valovne dolžine. Se pravi da dobimo dvojni trikotnik. Polovica prve prečne palice je potem 15,5cm. Kot na vrhu antene je potemtakem kotanges (priležna/nasprotna). Če izračunam razmerje ob tem je to palica*0,93 (31*0,93=28,9),(29*0,93=27). Se pravi da je vsaka naslednja palica potem za toliko krajša.   Iz tega se mi postavlja vprašaje, kaj če iz druge antene odstanim vse prečne palice, ki so daljše od K32 (562 MHz, λ=53cm), to je nad 26cm. Ker gre za dvojni trikotnik vse, ki so daljše od 13cm od sredine antene. Ali bo potem še prihajalo do osciliranja ojačevalnika, kot Ste zapisali @assistant_0 in ki sedaj predstavlja problem?"
    },
    {
        "role": "assistant_0",
        "message": "Ti se opiraš predvsem na teorijo, praksa pa govori drugače. Če kakor koli spremeniš dimenzije antene (odstraniš določene elemente) od izračunanih, si popolnoma spremenil tudi sprejemne karakteristike na slabše v celem frekvenčnem spektru.  Za log-periodične antene je značilno , da v frekvenčnem območju za katerega so izdelane (primer za TV od kanala 21 do 69), imajo po celem obsegu skoraj enako dobitek. Ta dobitek se giblje od 7 - 10 dB odvisno od dimenzije (dolžine in št. elementov) antene in praktično ne moreš dobiti večjega dobitka.  Pri Yagi antenah je popolnoma drugačna zakonitost. Z daljšo anteno pridobiš njen dobitek. Slabost pa je , da v TV pasu od 21 - 69 kanala ima najboljši dobitek v sredini to je okoli kanalov 36 do 47. Zato se njena širokopasovnost ne obnese v vseh pogojih, a je dobra yagi antena še vedno znatno boljša po dobitku kot pa log-periodična (logaritemska). Dobitek dobre Yagice za kanale 21-69 je od 12 - 16 dB (tiste, ki se dobijo pri nas) Tiste podatke, ki jih dajejo izdelovalci na etikete proizvodov jemli z rezervo ali še bolje odštej kak dB.  To je napisano zelo preprosto, da bodo razumeli tudi drugi obiskovalci te teme.  Kot radioamater sem izdelal kar precej anten za frekvenčna območja HF, VHF, UHF in SHF. Če ti je to poznano, potem veš, da je bilo potrebno kar precej truda pri uglaševanju anten in pridobljene kar veliko prakse.  Pri tvojem primeri pa se problem vrti okoli ojačevalnika , ki je širokopasovni in z prevelikim ojačanjem (21dB) za premočne signale. Problem so premočni SLO multipleksi, ki jih imaš na Pohorju - to je v neposredni bližini tvoje lokacije. Edina rešitev je uporaba ene antene obrnjene proti HTV oddajniku . Žal ostaneš brez ORF. Rešiš to situacijo samo z dobrim ojačevalnikom izdelanim po naročilu. Sem ti že dal predlog par postov višje (Inglar)."
    },
    {
        "role": "user",
        "message": "Najlepa hvala @assistant_0 za pomoč. Hvala tudi vsem ostalim.  Uspelo je. Anteno, ki je obrneja proti severu (Grazu) sem malenkost premaknil in sicer tako da je usmerjena malo pod vrh hriba na severu (\"v naravno pregrado\")z željo, da bi še vedno obdržal signal iz ORF in istočasno, da bi poskušal dobiti še odbojne signale od odajnikov iz južne (Sljeme) in jugovzhode strani (Ivanščica). Ostalo je vseh 9 programov iz Graza. Antena pa lovi tudi vse programe iz Sljemena, čerav je obrnjena čisti v kontra smer (MUX-A, MUX-B, MUX-D). Malenkost slabše lovi le MUX-D iz Ivanščice (na K36 VaraždinskaTV in SrceTV, občasno kockice na teh dveh programih). Lovi OK tudi vse SLO na K27 in K67, pa še Vaš kanal. Skratka 32 programov s samo eno anteno obrneno v smeri severa. To je super. Še enkrat hvala vsem."
    },
    {
        "role": "assistant_0",
        "message": "Pri digitalnem signalu si lahko privoščiš zamik antene. Analogni bi ti napravil zmazek slike pri nekaterih programih."
    }
]