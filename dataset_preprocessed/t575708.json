[
    {
        "role": "user",
        "message": "A mogoče kdo pozna kakšne kitajčke, ki bi mi izdelali PCB poceni? Imam 230x70mm ploščico za narediti.  Ena opcija je svet-el.si, kjer računajo 21 centov na cm^2, ampak sta minimalno 2 ploščici, tko je pa že kar strošek. Ima kdo kaj predlogov?"
    },
    {
        "role": "assistant_0",
        "message": "http://imall.iteadstudio.com/ http://www.seeedstudio.com/depot/ http://oshpark.com/  Za te sem ze slisal in so v redu, osebno pa se nisem nic naroceval."
    },
    {
        "role": "assistant_1",
        "message": "www.pcbexpress.com"
    },
    {
        "role": "assistant_2",
        "message": "Lingva iz Cernice."
    },
    {
        "role": "user",
        "message": "Kakšne so pa cene?"
    },
    {
        "role": "assistant_2",
        "message": "Pošlji povpraševanje."
    },
    {
        "role": "assistant_3",
        "message": "@user je 2. avg 2013 ob 21:42 izjavil:Kakšne so pa cene?   Cena je odvisna predvsem od dimenzije in števila gerberjev in dolžino dobavnega roka (če se ti ne mudi izberi maksimalnega). Za tvojo ploščico boš potreboval 5 gerberjev in vrtalno datoteko, če boš spajkal sam, drugače pa boš moral doplačati še stencil in pa polaganje. Najdražja je priprava (gerberji) zato je en kos največji strošek in cena precej pade pri več tiskaninah, saj se računa samo še izdelava.  Glede na to da boš imel majhno količino se pri kitajčkih ne splača naročati, pa tudi kvaliteta je vprašljiva če ne poznaš proizvajalca. Boljša varijanta je pcb-po0l kjer si lahko izračunaš tudi ceno glede na količino in dobavne roke http://www.pcb-pool.com/ppuk/order_prod..., če pa hočeš v naročiti v SLO pa http://www.luznar.com/"
    },
    {
        "role": "assistant_4",
        "message": "Društvo elektronikov ima za svoje člane res poceni izdelavo TIV. Okrog 10 centov na 1 cm2. Je pa seveda članarina. Ampak za študente je samo 15€."
    },
    {
        "role": "user",
        "message": "Mi lahko kdo tukaj pregleda gerber datoteko in pove če sem stvari pravilno obrnil? predvsem me zanima stop maska. če je potrebno narediti negativ tega.  http://www.the-nox.com/ibm60gb/Gerbers...."
    },
    {
        "role": "assistant_4",
        "message": "Več kot očitno je, da si v tole vložil ogromno truda. Žal te moram razočarati. Vezje ima še vedno kup pomanjkljivosti. Preden začnem naštevati stvari razčistiva kako je z širino vezic in z razdaljo med vezicami in zalito maso. Ti imaš to dvoje na več mestih pod 8 mils. Zavedati se moraš, da to pade pod izdelavo do 6 mils, kar pomeni višjo ceno, ker tovrstna izdelava prinese več izmeta. V tvojem primeru to sicer ni narobe, je pa nepotrebno. Mogoče je namreč zagotoviti, da so tako razdalje, kot tudi vezice širše od 8 mils.  Nasploh bi rad povedal, da je 8mils meja. Torej imaš celotno vezje narejeno z neko mejno vrednostjo, kar seveda ni dobro. Elementi, ki so izdelani na sami meji možnega seveda prinašajo s seboj več problemov in nezanesljivosti.  Če boš to popravil greva lahko v ponoven pregled vezja, v nasprotnem pa nadaljujem s tem. Zakaj tako. Zato, ker se bo s spremenjeno širino vezic na vezju spremenilo toliko stvari, da zdaj nima smisla nakladati še o ostalih omejitvah. Bom le generalno povedal splošno resnico. Tam kjer tok na eni strani teče v eno smer se na drugi strani poskuša vračati nazaj. Če si mu to pot presekal z neko vezico, to ni ravno dobro.  Pri masi, ki se zalije, glej, da bo na čim več mestih sklenjena, saj v nasprotju na vezju nastanejo \"antene\".  Več o teh stvareh si oglej tule: http://www2.drustvo-elektronikov.si/?p=..."
    },
    {
        "role": "user",
        "message": "thx za ogled. Sem že povečal vezice za relejne izhode. Za vse vezice sem porabil kalkulator, tako da so v redu dimenzionirane.    Sicer sem še enkrat dobro pogledal in res vidim da je med viami in vezicami pod 8 mils. tam nekje 7.5. Ne vem a je to programska napaka ali kaj drugega."
    },
    {
        "role": "user",
        "message": "hm ali pač ne. Razdalje izgledjao v redu. Ne vidim kje bi imel razdaljo pod 8 mils, namreč tiste ki sem sam risal so na 15 mils, avtomatske pa na 8 mils.  tole je vse kar sem našel narobe:"
    },
    {
        "role": "user",
        "message": "Hm očitno se ne da odgovorov tako hitro popravljat...  Volk a ti morda misliš razdaljo med stop masko in vezicami - tam kjer sem kotiral na sliki?"
    },
    {
        "role": "assistant_3",
        "message": "Pozdravljen @user,  Poleg problemov ki ti jih je napisal že @assistant_4, ima tiskanina še precej drugih napak. Clearenci, naj bodo za za tako ploščo 10 milsov za vezi in za zalito maso (proizvajalec gleda vedno najmanjši clearence na celotno ploščo). Dodaj vie za GND na poligonih, da dobiš boljšo povezljivost, ki je že tako precej slaba. Kot je bilo že zgoraj napisano, povezljivost mase sekajo vezice (1 na sliki). Poizkusi vsaj na eni strani imeti dobro povezljivost mase. Povečaj vezi ki gredo na konektor, ker ti bolj debela vez nič ne pomaga če imaš potem direktno na konektor vezano eno tanko vezico (2 na sliki). Odstrani nepotrebne kroge v bakru pri montažnih izvrtinah, ker nimajo nobene funkcij (3 na sliki). Vez pri dveh montažnih izvrtinah na desni strani je preblizu montažne izvrtine in boš imel kratek stik ko boš montiral vezje, sploh če boš uporabljal zobate podložke (4 na sliki). Odstrani nepotreben baker v masi, ki ni vezan nikamor (5 na sliki - nisem označil vse). Odstrani nepotrebno povezavo - anteno (6 na sliki). To je bil pregled samo za spodnjo stran in masko, podobne napake imaš tudi zgoraj.  http://shrani.najdi.si/?24/gr/16BhGjAh/...  Kar se tiče tiska, predvidevam da ga spodaj ne potrebuješ, ko boš imel ploščico sestavljeno, zato ti priporočam da gane daš delati, kar ti bo pocenilo tiskanino. Za zgornji tisk imaš vse oznake priklopov na konektorjih, na mestih kjer ne bodo vidni po montaži (če imaš možnost poglej te tiske v 3D-ju). Odstrani za pin1 (krogci) daj izven čipa, da bodo vidne tudi po montaži.  Ali boš poleg gerberjev poslal proizvajalcu tudi vrtalno risbo ali ne? Ker nikjer nimaš napisane tehnologije, materialov, drill tabele in kotirane ploščice. Ne potrebuješ tudi *.gol gerbeja za board, ampak se ponavadi doda vogalnike v mehanski layer ki ga vključiš pri generiranju gerberjev."
    },
    {
        "role": "user",
        "message": "hvala za ta temeljit pogled. Sem večinoma napak odpravil. Bom kasneje ponovno dal gerberje sem če se bo komu dalo pogledat.  Edino za vijake pač bo treba met plastične podložke.  Tista vezica je pa že tako predimenzionirana, namreč tam se bodo poganjali releji in pa led diode max 20W."
    },
    {
        "role": "user",
        "message": "yosh1, jaz delam po tem http://www.svet-el.si/proizvodi-in-stor...  Za tiste oznake konektorjev pa vidim da tudi ne bodo vidne... vse mi bo pokrilo :("
    },
    {
        "role": "user",
        "message": "ok vidim da so napačni konektorji :S. bi moral dati wago ki imajo 5mm med pini, tile pri meni imajo pa samo 2,5mm."
    },
    {
        "role": "assistant_3",
        "message": "@user je 5. avg 2013 ob 15:39 izjavil:yosh1, jaz delam po tem http://www.svet-el.si/proizvodi-in-stor...  Za tiste oznake konektorjev pa vidim da tudi ne bodo vidne... vse mi bo pokrilo :(   Svet elektronike nima lastne proizvodnje tiskanin, ampak naročijo pri zunanjem proizvajalcu, zraven pa računajo enako ceno na cm2 ne glede na to da cena pade pri količini, ker pripravo (gerberje) plačaš le enkrat. Tako da če imaš prototip je ok, če pa boš naročal več tiskanin se ti splača naročiti direktno pri proizvajalcu.   @user je 5. avg 2013 ob 16:02 izjavil:ok vidim da so napačni konektorji :S. bi moral dati wago ki imajo 5mm med pini, tile pri meni imajo pa samo 2,5mm.   To ti bo še povečalo ploščico, daj vzemi rajši 3,81mm med pini, da boš imel približno isto velikosti. Opažam da za vse I/O uporabljaš optokoplerje. Pod optokoplerji ne sme biti nobenih signalov, tudi mase ne (ponavadi se naredi izrez na tiskanini direktno pod optokoplerji), če res potrebuješ optično ločitev."
    },
    {
        "role": "user",
        "message": "Zakaj mora biti med optokuplerji tako močno ločeno? A obstaja verjetnost proženja zarad induktivnosti?  Sicer ploščice ne mislim povečevat. Bom probal ročno zoptimizirat vezice, tale beaglebone black bom dal pa na sredino, tko da bom imel vhode na levi strani, izhode pa na desni.  že tile 5mm med pini wago konektorji imajo zelo majhne luknjice. Ne vem a obstajajo tudi 3,81mm konektorji za privijačit? aha že vidim: http://www.cnkeco.com/pcb-terminal-bloc..."
    },
    {
        "role": "assistant_3",
        "message": "@user je 5. avg 2013 ob 17:09 izjavil:Zakaj mora biti med optokuplerji tako močno ločeno? A obstaja verjetnost proženja zarad induktivnosti?  Sicer ploščice ne mislim povečevat. Bom probal ročno zoptimizirat vezice, tale beaglebone black bom dal pa na sredino, tko da bom imel vhode na levi strani, izhode pa na desni.  že tile 5mm med pini wago konektorji imajo zelo majhne luknjice. Ne vem a obstajajo tudi 3,81mm konektorji za privijačit? aha že vidim: http://www.cnkeco.com/pcb-terminal-bloc...   Po domače povedano, optokoplerje daš zaradi fizične ločitve in s tem ko vlečeš vezi spodaj samo zmanjšaš clearence, tudi GND povezave na optokoplerju sta ločeni in povezani v eni točki na vezju. Delalo bo tudi tako kot imaš sedaj povezano, samo optokopler ne bo več služil svojemu namenu.  Konektorju z razmakom 3,81mm imaš celo goro na farnellu...npr. http://si.farnell.com/multicomp/mc00001... , izberi take ki ustrezajo tvojim specifikacijam."
    },
    {
        "role": "user",
        "message": "ok sem updejtal. Če se komu da pogledati...  http://www.the-nox.com/ibm60gb/Gerbers%...  Upam da ni problem, če je malo silk screena na padih...  Pa zanima me še če obstaja kakšen clip-on nastavek za pcbje, da se jih natakne na DIN letve. Nujno rabim kaj takega, namreč luknje vzamejo 13mm..."
    },
    {
        "role": "user",
        "message": "k sm že našel. http://si.farnell.com/te-connectivity-b...  ravno prava zadeva."
    }
]