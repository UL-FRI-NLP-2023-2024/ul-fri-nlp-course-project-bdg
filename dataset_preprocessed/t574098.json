[
    {
        "role": "user",
        "message": "Pozdravljeni.  Moj (pravzaprav naš - je bolj družinski računalnik  ) se počasi poslavlja. Gre za staaaro mašino, ki pa še kar služi svojemu namenu. Stroj je zgrajen okoli Asrockove osnovne plošče (mislim, da je K7S8X) in v njem utripa AMD Athlon XP 3000+ (Barton). Zadeva ima še EIDE (PATA) trda diska (80 in 500 GB), 1,5 GB RAM-a in grafiko GeForce 6200 (s pasivnim hlajenjem). Operacijski sistema sta je Windows Xp in pa Ubuntu 13.04. Kratek opis, kako so težave nastopile:  Pred kakšnim tednom se je med poganjanjem ohranjevalnika v XP-jih zaslona pojavilo pozorilo o napaki, da gonilnik grafične kartice ne deluje pravilno. Po kliku na OK se je ločjivot preklopila na VGA (standardno imam 1680 x 1050) z nekaj barvami, zato sem uspel narediti ponovni zagon sistema. Sistem se je normalno zagnal z opozorilom o nenormalni ustavitvi sistema. Zadeva se je ob zagonu ohranjevalnika začela ponavljati, zato sem se odločil, da ponovno namestim grafične gonilnike, čeprav sem imel nameščeno zadnjo verzijo. Pri namestitvi sem izbral možnost \"clean install\". Zadeva se je namestila in ob ponovnem zagonu na monitorju ni bilo več slike, samo utripala je oznaka \"analog/digital\", ki je opozarjala, da ni signala. Zadeva ni prišla niti do piska, ki ga spusti matična plošča po izvedbi zagonske procedure, po katerem se prične nalagati operacijski sistem. Poskusil sem zadevo izklopiti iz napetosti in jo čez čas spet zagnati, a brez uspeha. Zanimivo je, da pod Ubuntom pred tem nisem imel nobenih težav. Računalnik sem odprl in izvlekel ter ponovno vstavil grafično kartico ter še dobro posesal prah iz računalnika. Ob ponovnem zagonu je vse potekalo normalno, edino ob zagonu je že BIOS zajamral, da je bilo več neuspešnih zagonov in da se bo sistem vzpostavil s tovarniškimi nastavitvami. Čez nekaj časa, po nekaj minutah se je zadeva sama od sebe na novo zagnala, sem pa sedaj zagnal Ubuntu. Vse je bilo normalo, edino na zgornji polovici so bili po celi površini kockasti artefakti, ki so pa ob zamenjavi slike ozadja izginili. Nato sem zadevo ponovno zagnal v XP-je in vse je bilo normalno. Sem lepo zagnal Outlook in \"dolpotegnil\" pošto nekaj zadnjih dni, ko se je slika \"skvarila\". Po celi sliki so se pojavile navpične črte in slika se je navidezno za dvakrat razširila (videla se je samo leva polovica slike). Videlo se je premikanje kazalca miške, ki ga je spremljala senca vijolične barve. Zadevo sem znova zagnal in tokrat spet nisem prišel do \"zagonskega piska\"....  Kot zgleda, se je grafika poslovila in bom jutri poskusil s staro GeForce 2 Pro... Me pa zanima, ali  moram biti pozoren še na kaj drugega?  LP  Jože"
    },
    {
        "role": "assistant_0",
        "message": "Grafika skoraj sto odstotno jemlje žalostni konec. Sicer je majhna možnost, da je tokovno podhranjena in zaradi tega artefakti, če je napajalnik že oslabel. Največkrat je tudi v oslabelem napajalniku problem napihnjenih gladilnih kondezatorjev na izhodu. Sicer jih je mogoče zamenjati, a tudi nov napajalnik ni predrag.  Preveri še kondenzatorje na matični plošči, če ni tudi tu kakšen napihnjen."
    },
    {
        "role": "assistant_1",
        "message": "Raje uporabi kompresor kot sesanje. Kakšne temperature dosegaš na grafični ?"
    },
    {
        "role": "user",
        "message": "Pozdravljeni  Hvala za odgovore. Da bi bil napajalnik, je dokaj majhna verjetnost, ker je slednji najnovejša komponenta v mašini. Z napajalniki nisem imel sreče, tale je že tretji in je bil zamenjan kakšno leto nazaj. Pa glede na originalnega je pravi herkules, kar se moči tiče, je skoraj trikrat močnejši od prvotnega. Kondenzatorje na osnovni plošči sem si kar dobro ogledal in so (optično) v odličnem stanju, na vrhu ravni ko palačinke ....  Če bi uporabil kompresor, bi bil mrtev , ker bi me moje ženske ubile... Bi moral zadevo odvleči ven, na travnik, pa tudi za kompresor (imam enega prastarega iz hladilne skrinje) ne vem, kje je. Ker sem zadevo dodobra posesal že ob zadnji menjavi napajalnika, je bilo prahu dokaj malo... Temperature grafične pa so bile tipično nižje, kot 50°C. Je pa omenjena grafična pasivno hlajena. Kupil sem jo pa samo zato, ker originalna GeForce 2 Pro ni imela DVI konektorja, temveč samo VGA. Dobro, sedanji Samsungov monitor (226 BW) ima tudi VGA vhod, pa bom danes preskusil, ali je stari GeForce še za kaj in ali bo slika kaj slabša zaradi analogne povezave... pa malo telovadbe z gonilniki pričakujem...  LP  Jože"
    },
    {
        "role": "user",
        "message": "Pozdravljeni  Starček GeForce 2 Pro se je po 6 ali 7 letih spet zbudil iz spanca in pridno dela sliko. Očitno je prejšnja grafa šla v grafično onostranstvo. Edino se kar pozna, da ni DVI povezave med monitorjem in grafiko. Najbolj se vidi pri pisavah. Clear type je zadeve malo popravil, ni pa tako, kot je bilo prej. Je pa splošno navdušenje, da zadeva sploh dela, tako, da bomo kar ostali pri tem, dokler ne bo šel stroj v zaslužen pokoj...  LP  Jože"
    },
    {
        "role": "user",
        "message": "Pozdravljeni  Kot sem napovedal, imam težave z gonilniki. Ko sem ponovno zagnal računalnik, je staro GeForce 2 Pro kartico zaznal kot novo napravo in namestil Microsoftove gonilnike, ki omogočajo pravo ločljivost glede na monitor (1680 x 1050), polno barvno globino itd... Sem pa hotel namestiti Nvidiine gonilnik in sem \"dolpotegnil\" gonilnike 71.84, ki so, po Wikipedii zadnji uradni za mojo grafikuljo. V nadzorni plošči sem odstranil Nvidiine gonilnike za GeForce 6200 (verzija 307.83). Da bi bil prepričan, da je bila odstranitev popolna, sem uporabil Driver Sweeper in počistil vse od Nvidie. Zadeva je zahtevala nov zagon, ki sem ga naredil in takrat so se začele težave. Računalnik se normalno zažene (vidi se BIOS zagonski zaslon, grub in zagon Oken XP), ko pa bi se moral prikazati zaslon za izbor uporabnika, je na monitorju - tema. Dejansko monitor dobiva signal, da je na voljo slika, ker v kotu ni utripanja \"analog / digital\" in pa modra led-ica pri stikalu konstantno sveti. Če ne bi bilo signala, bi monitor šel v spanje in ta ledica bi utripala (monitor je Samsung 226BW). Računalnik drugače deluje, ker se po pritisku na tipko \"Enter\" sliši zagonski zvok Oken XP in pa z drugega računalnika lahko dostopam do deljenih diskov. Vprašanje se glasi, kako naj pridem do kakšne slike (lahko tudi v VGA ločljivosti), da bi lahko namestil Nvidiine gonilnike, kar bi verjetno vzpostavilo normalno stanje.  LP  Jože"
    },
    {
        "role": "assistant_2",
        "message": "@user je 18. jul 2013 ob 14:32 izjavil:Pozdravljeni  Kot sem napovedal, imam težave z gonilniki. Ko sem ponovno zagnal računalnik, je staro GeForce 2 Pro kartico zaznal kot novo napravo in namestil Microsoftove gonilnike, ki omogočajo pravo ločljivost glede na monitor (1680 x 1050), polno barvno globino itd... Sem pa hotel namestiti Nvidiine gonilnik in sem \"dolpotegnil\" gonilnike 71.84, ki so, po Wikipedii zadnji uradni za mojo grafikuljo. V nadzorni plošči sem odstranil Nvidiine gonilnike za GeForce 6200 (verzija 307.83). Da bi bil prepričan, da je bila odstranitev popolna, sem uporabil Driver Sweeper in počistil vse od Nvidie. Zadeva je zahtevala nov zagon, ki sem ga naredil in takrat so se začele težave. Računalnik se normalno zažene (vidi se BIOS zagonski zaslon, grub in zagon Oken XP), ko pa bi se moral prikazati zaslon za izbor uporabnika, je na monitorju - tema. Dejansko monitor dobiva signal, da je na voljo slika, ker v kotu ni utripanja \"analog / digital\" in pa modra led-ica pri stikalu konstantno sveti. Če ne bi bilo signala, bi monitor šel v spanje in ta ledica bi utripala (monitor je Samsung 226BW). Računalnik drugače deluje, ker se po pritisku na tipko \"Enter\" sliši zagonski zvok Oken XP in pa z drugega računalnika lahko dostopam do deljenih diskov. Vprašanje se glasi, kako naj pridem do kakšne slike (lahko tudi v VGA ločljivosti), da bi lahko namestil Nvidiine gonilnike, kar bi verjetno vzpostavilo normalno stanje.  LP  Jože    probaj safe mode ..."
    },
    {
        "role": "user",
        "message": "Pozdravljeni  Jaaa, sem jaz en burek !!! Hvala, @assistant_2. Tisti napis \"... press F8\" me je tako v oči tolkel, da ga nisem videl. Seveda je delovalo, sem namestil gonilnike, zadevo na novo zagnal in tole že pišem iz našega starčka!!! Pa Nvidiini gonilniki so izboljšali prikaz pisav, sedaj kljub VGA priklopu ne vidim več kakšne razlike napram prejšnjemu prikazu preko DVI priklopa....  @assistant_2, še enkrat hvala!!!  LP  Jože"
    },
    {
        "role": "assistant_2",
        "message": "ni pene ... lepo da si zrihtal ... :)"
    }
]