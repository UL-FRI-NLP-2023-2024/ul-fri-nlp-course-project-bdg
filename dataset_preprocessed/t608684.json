[
    {
        "role": "user",
        "message": "Lep pozdrav,   torej situacija je sledeča. Gre za kolega, ki je podedoval vikend, slednji nima električnega priklučka in je tudi precej redko v uporabi (recimo vsak 2. ali 3. vikend). Torej išče se neka ugodna rešitev v obliki agregata ali akumulatorja na katerega bi bilo priklopljeno maksimalno:  - računalnik in zvočnik - par luči (pa še te LED) in morebiti en reflektor - hladilnik - ob zelo redkih priložnostih nekaj preprostega za gretje prostora  Torej kaj predlagate, kot neko poceni rešitev, da bi te stvari delovale nekje 2-3 dni, da bi se ta agregat (ali karkoli že, sprašujem ker elektro področje mi ni najbolj blizu) lahko polnil kar na elektriko (nekako mu ni do bencina/nafte) in da bi bila stvar po možnosti dokaj tiha.  Kaj predlagate?"
    },
    {
        "role": "assistant_0",
        "message": "Pozabi na ogrevanje z električnim grelcem.  Malce bo potrebno spremeniti navade (zmanjšati porabo elektrike).  Razmisli o uporabi plinskega hladilnika.  Če bi imel samo skromno razsvetljavo na elektriko bi še lahko shajal z akumulatorjem, ki ga prineseš s sabo. Ob navedenih zahtevah bodo ti pretežki za prenašat naokoli.  Rabiš sistem z akumulatorji, ki jih polniš s solarnimi paneli, vertnim generatorjem, vodno turbino, agregatom, ali kombinacijo zgoraj naštetega. Agregat in pogojno vodna turbina sta lahko tudi brez akumulatorjev. Za kompresorski hladilnik rabiš razsmernik, ki zdrži zagon kompresorja. Razsmernik mora imeti zaščito pred preglobokim praznenjem akumulatorja. Akumulatorji morajo biti ciklični, ne najcenejša jajca, ki jih boš kje našel.  Agregat brez oljnega filtra ima interval menjave olja na 30 - 50h delovanja. Poraba bencinskega 2,5kW agregata @75% obremenitvi je cca 1,1l/h. Na dolgi rok se bolj splača diesel agregat, kot bencinski.  Svinčeni akumulatorji ne smejo biti dalj časa prazni. Če boš imel solarni sistem na področju, kjer je dalj časa sneg na panelih, montiraj en manjši panelček tako, da ga ne bo zasnežilo. Pri tem ni nujno, da je njegova lega optimalna.  Za dimenzioniranje sistema se pozanimaj pri nekom, ki postavlja podobne sisteme za gorske koče. Pred tem rabiš bolj točno definirat porabo in porabnike."
    },
    {
        "role": "assistant_1",
        "message": "Če ne želiš agregata in s tem povezanega ropotanja rabiš kaj takega, seveda ustrezno dimenzioniranega za tvojo potrebo uporabnikov.  http://www.tecnoware.com/Products/INVER...  Za gretje pa drva, vikendi običajno niso veliki in kot si napisal redko gretje. To pomeni da boš kubik drv ( ~50€) imel za sezono ali dve."
    },
    {
        "role": "assistant_2",
        "message": "Vse je odvisno od denarja. Če ima recimo 400-500 eur denarja, naj si kupi agregat ter en kvaliteten UPS za računalnik, da ne bo nekih problemov z občutljvo elektroniko."
    },
    {
        "role": "user",
        "message": "@assistant_1, kar se ogrevanja tiče, se bo verjetno res kar na drva ogrevalo, kar pa se predloga toče za shranjevanje elektrike, stvar mi deluje super, ampak je kar malce predraga, kakšnega tisočaka manj pa je pripravljen dat.  @assistant_2, to, kar se nihanja napetosti tiče, sem tudi sam najprej pomislil, kar se prenapetostne zaščite in UPSa tiče, to ni problem, kje pa bi dobil ta agregat pa nevem, še posebej, da bi bil se polnil na elektriko, zato sprašujem.  Sicer pa je gre bolj za kolibo, kot za nek resen vikend..."
    },
    {
        "role": "assistant_0",
        "message": "Cena tega čudeža je brez baterij. Min konfiguracija je 4*12V/100Ah Pri 1h praznitvi iz 100Ah baterije dobiš cca 140W/celico. Če imaš 4 polne nove baterije s 6 celicami je v njih 4*6*140Wh = 3360Wh, čemur je potrebno odšteti še izgube razsmernika.  Recimo, da je izkoristek delovanja na baterije 0,85.  3360Wh*0,85/200W =14,28h Pri porabi 200W, bi 4 nove 100Ah Pb baterije zdržale do cca 14h.  Če je ena baterija težka 35kg, bi bila skupna teža 4 baterij 140kg. Agregat se ne polni na elektriko. Deluje na gorivo. In potrebuje vzdrževanje, tako kot avto."
    },
    {
        "role": "user",
        "message": "ne obstaja nobena alternativa, ki bi se polnila na elektriko?"
    },
    {
        "role": "assistant_3",
        "message": "ja to je pa pol akumulator. kva zj ni jasno?:) http://www.akumulator.si/katalog/191/so..."
    },
    {
        "role": "assistant_4",
        "message": "@user je 7. maj 2014 ob 21:32 izjavil:ne obstaja nobena alternativa, ki bi se polnila na elektriko?   Agregat je naprava, ki pretvarja mehansko energijo v električno (bencinski, plinski, ali dizelski (pustimo ostale vrste) motor vrti električni generator, iz katerega zaradi ustvarjenega elektromagnetnega polja pri vrtenju dobimo napetost).  Agregata se ne \"polni\" na elektriko in, da bi jo potem oddajal, to počnejo akumulatorji ali kondenzatorji (ki trenutno še niso toliko cenovno razviti za take namene).  Tako, da ne. Agregat, ki bi se polnil na elektriko ne obstaja. Lahko bi ga naredili ampak to bi bila samo izguba (recimo, da bi naredil agregat z elektromotorjem, ki preko napolnjenih akumulatorjev vrti drug elektromotor oz. generator in s tem ustvarja elektriko) ampak to se ne bi splačalo, ker bi bile izgube prevelike. Za tak namen se uporabi kombinacija akumulatorja in razsmernika, ki akumulatorjevih (recimo 12V DC) pretvori v naših 230V AC.  LP"
    },
    {
        "role": "assistant_5",
        "message": "Sicer odvisno od razpoložljivih financ, ampak jaz bi šel na sledečo varianto:  - kemperski hladilnik - kombinacija plin, 12v, 230v (pazi, takšen hladilnik rabi zračenje, zato se ga lahko vgradi le ob zunanji steni, v katero se naredi prezračevalni jašek) ... 350 - 450EUR (novo)  - štedilnik na plin ... rabljen z bolhe za 50EUR  - ogrevanje prostora in segrevanje vode na drva in/ali plin ... 100-200EUR (rabljeno)  - 2x 150Ah gel akumulator in 2-3 100W solarne panele za LED razsvetljavo, napajanje prenosnika in ostale male porabnike (polnjenje telefonov, itd.). Sam bi v osnovi šel na 12V napeljavo + en 500W razsmernik (300EUR 2x aku, 250EUR solarna panela in kontroler (ebay), 100EUR soliden razsmernik).  Za 1300-1500EUR (če štejem drobni elektro material, LED svetilke, itd.) bi že moral priti skozi.   V varianto z agregatom sam ne bi šel. Če ti laufa 10 ur na dan, je to 10 litrov goriva, kar pomeni 14 eur na dan. Zraven tega še vedno rabiš akumulator, sicer boš moral agregat poganjati non-stop. Poleg tega agregat rabi servisiranje in je glasen. Mogoče bi edino vzel enega majhnega iz Lidla/Hoferja za backup pozimi, če solarni paneli ne bi dali dovolj energije."
    },
    {
        "role": "assistant_6",
        "message": "Če ima možnost naj potegne kabel, pa je rešeno za vedno. Če nima bo moral ali živeti z manj ali pa konkretno investirati (ali pa manj investirati in več plačevati sproti).   Malo denarja malo muzike, s 500€ ne bo rešil kompletnega problema."
    }
]