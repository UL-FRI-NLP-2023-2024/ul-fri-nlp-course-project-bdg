[
    {
        "role": "user",
        "message": "a je to isto?"
    },
    {
        "role": "assistant_0",
        "message": "Tukaj že tako pravijo. Ampak, enota predvaja freq. nad 40Hz. Če jih pa pod 40, je pa to  Subwoofer."
    },
    {
        "role": "assistant_1",
        "message": "Vse je isto samo eno je Angleško eno pa Slovensko    Nizkotonec je pravilna Slovenska beseda. V Slovenščini se uporablja še beseda Basovec oz. Basovc bolj po domače.  Woofer je pa Angleška beseda za isto stvar. Kot je omenjeno v Wikipedii je nastala iz pasjega laježa, ki ga Angleži slišijo kot Woof Woof    Gre se za zvočnike, ki predvajajo frekvence manjše kot 40Hz  Najbolj ekstremen Woofer se pa imenuje SubWoofer. To so pa zelo glasni Wooferji z vsaj 100dB in zelo nizko frekvenco. V bistvu ne delajo drugega kot butajo. Subwooferje bolj čutiš kot slišiš. Največkrat jih imaš vgrajene v avtomobilih. Najprej zaslišiš oddaljeno butanje, ki postaja vedno bolj močno potem vidiš avto, ki dobesedno poskakuje od butanja. Okno mora biti vedno odprto, drugače lahko poči šipa ali bobenček v ušesu. Ko pa si čisto blizu pa zaslišiš med butanjem še nekaj visokih tonov, ki morajo biti obvezno Srbska turbo muzika."
    },
    {
        "role": "user",
        "message": "hvala"
    },
    {
        "role": "assistant_0",
        "message": "@assistant_1:  Tvoja trditev zveni, kot da woofer ni sposoben predvajati frekvenc nad 40 Hz. Pa jih je! Pravzaprav so (po večini) sposobni predvajat zvok do nekaj kHz! Sub jih pa navadno res ne more predvajati (do kakih 50-70 Hz ponavadi še gre)"
    },
    {
        "role": "assistant_1",
        "message": "Tvoja trditev zveni, kot da woofer ni sposoben predvajati frekvenc nad 40 Hz. Pa jih je! Pravzaprav so (po večini) sposobni predvajat zvok do nekaj kHz! Bom probal biti bolj natančen. V bistvi je območje delovanja povprečnega Wooferja med 80 in 100 Hz Človeško uho sliše frekvence od 20 Hz pa do 20.000 Hz Woofer oz. nizkotonec je ponavadi v sklopu trosistemskih zvočnikov. SubWoofer se pa kupi kot samostojni zvočnik. Povprečni nizkotonci so dizajnirani tako, da predvajajo frekvence med 80 in 100 Hz. Nižjih frekvenc od 60Hz Wooferji ponavadi ne predvajajo, ker se predvideva, da za popoln razpon zvoka uporabljaš še SubWoofer, ki predvaja frekvence od 20 do nekje okoli 60 Hz.  Višje frekvence pa že prevzame srednjetonec ta predvaja frekvence nekje med 100 in 2000 Hz. Kolikor je meni znano sem notri padejo vsi inštrumenti in vokali.  Potem pa imamo še visokotonec (Angleško: Tweeter), ki predvaja (piska) zvoke med 2.000 in 20.000 Hz. Marsikateri tudi do 30.000 Hz samo kaj ko človeško uho zazna samo do 20.000 Hz."
    },
    {
        "role": "assistant_2",
        "message": "@assistant_0 ti je hotel povedati, da si tole zabluzil:  Gre se za zvočnike, ki predvajajo frekvence manjše kot 40Hz  Kot si potem sam ugotovil, čeprav napol:  V bistvi je območje delovanja povprečnega Wooferja med 80 in 100 Hz  Voofer gre precej višje kot 100Hz, navadno imajo \"linearno območje\" nekje do 2kHz, pol pa nekje na 4kHz pade za 6 dB. Tisto, kar omejuje njegov pas je kretnica, ne pa sam zvočnik.  Tudi tole: Nižjih frekvenc od 60Hz Wooferji ponavadi ne predvajajo, ker se predvideva, da za popoln razpon zvoka uporabljaš še SubWoofer, ki predvaja frekvence od 20 do nekje okoli 60 Hz.  Je malo mimo. Če maš full range zvočnike mora iti pod 60Hz. Subwooferje se načeloma uporablja tam, kjer ne želimo imeti velikih večsistemskih zvočnikov.  Marsikateri tudi do 30.000 Hz samo kaj ko človeško uho zazna samo do 20.000 Hz. Ja, samo tisto, zakaj gre do 30k je druga stvar, ne gre se zato, da bi slišal. V bistvu mora vsak visokotonec (samo zvočnik) iti preko 20kHz, če hočemo, da deluje pravilno."
    },
    {
        "role": "assistant_1",
        "message": "Ne bit zdaj preveč pikolovski   Nisem ravno neki expert za zvočnike. Še to kar sem natresel podatkov je čez in čez preveč za povprečnega človeka   Kakšnih hudo napačnih podatkov pa tudi nisem širil okoli.  Za večje podrodnosti bi morali temo prestaviti v \"Zvok in slika\". Tukaj je šlo samo za pomoč."
    },
    {
        "role": "assistant_3",
        "message": "Evo jst sm ekspert za zvočnike. Samo bol v praktični ne v strokovni obliki. Znam recimo povedat ker zvočnik dela dobr pa ker ne dela al pa jih znam po zvoku primerjat med sabo teli hz pa khz mi pa nikoli niso bili jasni in se na njih res ne spoznam. Vem kateri zvočnik kaj predvaja to mi je jasno samo da bi vedel kakšna frekvenca je to s tem se nikoli nisem ukvarjal in mi ni jasno kako se te zadeve delijo. Prej je nekdo govoril o tem da če nimaš okna v avtu odprtega da lahko oglušiš a ni pred oglušitvijo zelo močna bolečina kolikor jaz vem? Kar je več od 120 db naprej je samo še bolečina?"
    },
    {
        "role": "assistant_2",
        "message": "Ja v avtomobilu, če preveč nabijaš, lahko oglušiš, v kolikor imaš zelo močen sistem. Pač zvočniki povzročajo valovanje zraka, torej kompresijo in dekompresijo zraka na poti vala. To zna biti precej hudo za uho. Je podobna zadeva npr. kot ko greš preveč globoko v vodo, v globini je večji pritisk in ti lahko uniči bobenčke.  Sicer pa mi ni čisto jasno kako ti Hz niso jasni. Pač frekvenca nihanja zvočnika. Hižja kot je nižji je ton, višja kot je višji je. Sej ni neka znanost."
    },
    {
        "role": "assistant_1",
        "message": "Frekvenco zvočnikov si predstavljaj kolikokrat na sekundo se zatrese membrana na zvočniku. Čim hitreje se membrana trese bolj visok in piskajoč zvok bo proizvedla. To je hudo laično razloženo ampak bistvo je zadeto.  Glede decibelov (dB - mali d in veliki B) je pa res, da je na 120 dB prag bolečine ampak ti še vedno razločiš zvok. Puška na oddaljenosti 1 meter ima 140 dB pa v vojski nihče ni oglušel. Diskoteke in koncerti so ravno na okoli 120 dB če si kje v bližini zvočnikov. Eksplozija ročne bombe ima 170 dB na enem metru. Največja mogoča glasnost zaradi atmosfere in pritiska pa je menda 194 dB. Več ne gre.  Če je jakost zvoka 140 dB ali več je dobro imeti odprta usta, da pritisk na bobniče prihaja iz obeh strani in se bolj izenači in je manjša možnost, da ti bobnič enostavno poči. To smo se naučili v vojski. Torej če te začne boleti od glasnosti odpri usta."
    },
    {
        "role": "assistant_4",
        "message": "tkole..k se kle lepo razvija..tale tema...uprašanje  so zvočniki ki majo range od 120hz naprej ok za 5.1 sistem? čeprov morem priznat da me bolj mikajo full range zvočniki tudi za front in rear.  kaj mente??"
    },
    {
        "role": "assistant_2",
        "message": "Ja, so, samo moraš imeti tudi en subwoofer nekje."
    },
    {
        "role": "assistant_4",
        "message": "ja sub je u igri.....  zvočniki pa tele   KS 708     sub bi biu pa yamahin"
    },
    {
        "role": "assistant_5",
        "message": "O zvočnikih sem že na drugi strane Hi-Fi teme o zvočnikih, ki jo najdeš v  mini KAZALO oddelka Zvok in Slika ali si prebereš moj krajši sestavek  V PDF obliki.   Subwoferji imajo svoj smisel, če imate zvočnike, ki ne zmorejo (zadovoljivo) predvajati nizkih tonov. To so recimo: satelitski zvočniki, Bookshelf zvočniki, elektrostatični... Subwoofer je kompromis in v audiofilskem smislu nezaželjen, ker bas prihaja iz enega samega vira: subwooferja.   V praksi je tako, da človek ni sposoben ločiti od kod prihaja zvok, katerega valovna dolžina je daljša od razdalje med ušesi, kar so seveda basi. Tako v nekem hišnem kinu sistemu bas namesto iz vseh 5 do 7 zvočnikov prihaja le iz ene škatle. 2.1 , 5.1 in 7.1 oznake pomenijo prav to, da je v sistemu 2, 5 ali 7 satelitov, ter 1 basovec. S tem, da običajno v basovski zvočnik, ki je največji natrpajo še ojačevalec, če gre za t.i. aktivni sistem. Audiofilsko gledano, bi moral vsak od 2, 5 oz. 7 zvočnikov samostojno predvajati base. A bi to pomenilo nekajkrat višjo ceno sistema.  Subwooferji so v večini primerov \"pozerji\", predvsem pri nakupu tovrstnih zvočnikov v navezavi s hišnimi kini. Ti namreč niso sposobni zadovoljivo predvajati zvoka pod 100Hz (čeprav naj bi to bil njihov namen).  Še  Wikipedia"
    },
    {
        "role": "assistant_3",
        "message": "@assistant_2: Poznam razlike med basi srednjimi in visokimi toni. Ne poznam pa frekvenc če mi ti rečeš 15 hz kaj je to bas sredina ali višina čeprav se mi zdi , da je višina. @assistant_1: Kdaj pa bi se pojavila ta največja možna glasnost 194 db, katero si prej omenjal ob kakšni hudi eksploziji in kako so to zmerili da ne gre bol naglas oziroma da je to največ kar se da doseči? Ko se že o glasnosti pogovarjamo zakaj mi par ur po koncertu ali pa intenzivnemu nabijanju muske piska v ušesih in imam občutek kot da nekje iz ozadja še zmeraj prihaja glasba, čeprav je to samo občutek v moji glavi? Pa tudi potem sem bol občutljiv na ves hrup recimo če se nekdo nekaj zadere me že ušesa bolijo seveda se to drugi dan normalizira in za enkrat nisem imel kasnejših problemov s sluhom."
    },
    {
        "role": "assistant_2",
        "message": "Aha tako si mislil.  no, tako kratko vodilo, inštrumenti se gibljejo nekje med 80Hz in 8kHz. Človeški glas med 400Hz in 2kHz. Nekateri inšrtumenti gredo tudi višje, a navadno so nad 8kHz višje harmonske komponente inštrumentov in podobno, predvsem činel in podobnega."
    }
]