[
    {
        "role": "user",
        "message": "Ker so ukinili analogen signal moje priljubljene radijske postaje na kabelskem priključku in oddajajo večinoma samo še digitalni signal, me zanima kako bi najbolje in ne s prevelikim denarnim vložkom rešil to meni neprijetno situacijo...  Imam Yamaha AV receiver RX-V540RDS in en par B&W DM602 S2 zvočnikov. Na receiver imam priklopljen TV in PC.  S PCjem tudi trenutno rešujem ta moj problem, vendar mi ni najbolj všeč, ker moram imeti prižgan računalnik in monitor ter uporabljati miško, da si zjutraj sploh naštimam postajo. En kup dela proti prej, ko sem samo pritisnil Power ON na komponenti in je igralo :) pa še računalnik se sliši, kar je moteče ponoči...Zato sem tudi začel razmišljati in gledati v smeri DAB rsdio komponente. Rad bi, da lahko povsem ločeno in neodvisno od PCja ali TVja poslušam kabelski radio.  Sem malo gledal digitalne tunerje pa niti ni veliko izbire pa tudi vem ne kaj je ok in kaj ne. Recimo Yamaha bi bila najbrž kar ok, je pa kar precej denarja in bi pa raje našel kako cenejšo varianto pa še vedno solidno, nek P/P glede na moj sistem. Na hitro sem še našel Hama in Sangean vendar o teh komponentah ne vem nič konkretnega glede samega zvoka. Imata pa poleg digitalnega sprejemnika tudi USB, WIFI, LCD pa mogoč še kaj, kar niti ne rabim, in me zato malo skrbi sama kvaliteta zvoka. Nisem lih neki hud audiofil, mi pa tudi vsaka škripajoča škatla ne ustreza, zato sem kar v dilemi kaj naj vzamem :) Ne bi rad, da nekaj kupim, kar bi me potem motilo, ker bi bila kar neka jajca od komponente.  Če je tako pa raje dam cca 330eur za Yamaho ali kaj podobnega in bom na dolgi rok veliko bolj zadovoljen, kot da dam 100-150eur in se bom potem ves čas zmrdoval nad nakupom :)  Kako ste/bi vi rešili to situacijo, mogoče obstaja kaka tretja rešitev?"
    },
    {
        "role": "assistant_0",
        "message": "https://blog.miklavcic.si/chromecast-au..."
    },
    {
        "role": "user",
        "message": "Kot razumem to ne deluje avtonomno, \"direkt\" iz vtičnice. Hvala vseeno :)"
    },
    {
        "role": "assistant_1",
        "message": "@user - Jaz sem problem rešil z neuporabljeno lumio 535. Leži mi lepo na resiverju, v vtičnici je polnilec, usb kabel pa imam na aux. Na telefonu imam radio Lemon, ki deluje tudi, ko imam radio ugasnjen in največkrat mi ob prižigu takoj začne igrat, le včasih moram z zbujanjem (2x tap na ekran) zbudit telefon in seveda, ko po aplikaciji iščem željeno postajo."
    },
    {
        "role": "assistant_2",
        "message": "jz mam eno starejšo verzijo radia od te firme: https://aluratek.com/products/wifi-inte... zaenkrat dela ok"
    },
    {
        "role": "assistant_1",
        "message": "@assistant_2 - problem je, ker ukinjajo tudi air FM, oziroma UKW signale. Naprimer val 202 ti že v nekaterih predelih Ljubljane ne deluje normalno, včasih pa si ga lahko poslušal v avtu po celi Sloveniji. Sedaj povsod deluje samo še radio Ognjišče, saj izgleda, da so crkvene inštitucije izvzete iz zakonodaje, glede moči oddajanja signala.  Na Lemon radiu imaš kar nekaj držav in njihove radijske ponudbe na FM/UKW področju."
    },
    {
        "role": "assistant_2",
        "message": "@assistant_1: to kar sem polinkal je wifi radio, dela preko internetne povezave"
    },
    {
        "role": "assistant_3",
        "message": "@assistant_1 je 15. jun 2018 ob 13:47 izjavil:@assistant_2 - Sedaj povsod deluje samo še radio Ognjišče, saj izgleda, da so crkvene inštitucije izvzete iz zakonodaje, glede moči oddajanja signala.   Kakšno vezo pa ima radio Ognjišče in poslednično Cerkev z odločitvijo rtv, da se bo potihoma umaknil iz FM in UKV frekvenc. Saj so tudi primorali uporabnike, da kupijo nove sprejemnike za gledanje televizije kjer so mirno prešli na HD TV."
    },
    {
        "role": "user",
        "message": "@assistant_1 je 15. jun 2018 ob 11:17 izjavil:@user - Jaz sem problem rešil z neuporabljeno lumio 535. Leži mi lepo na resiverju, v vtičnici je polnilec, . Na telefonu imam radio Lemon, ki deluje tudi, ko imam radio ugasnjen in največkrat mi ob prižigu takoj začne igrat, le včasih moram z zbujanjem (2x tap na ekran) zbudit telefon in seveda, ko po aplikaciji iščem željeno postajo.   Tole bo za sprobat, ker se mi doma valja en Samsung S2.  \"usb kabel pa imam na aux\" si tole mislil, da imaš audio jack za slušalke iz telefona v AUX na receiverju?"
    },
    {
        "role": "assistant_1",
        "message": "@assistant_2 - Nimjo vsi tega, zračni signal pa je po nekaterih koncih zelo slab. Rock radio sem v stanovanju lovil samo v stranišču, pa sem bil 500 m zračne linije od oddajnika v BTC-ju. @assistant_3 - Niti slučajno se ne umikajo sami, temveč moč oddajanja določa agencija. @user - jack 3,5 na avdio dva činča. Imaš različno dolge, sam sem si ga naredu cca 20 cm dolžine. Zvok je prfekten."
    },
    {
        "role": "assistant_4",
        "message": "Najcenejša rešitev je, da zabiješ kak meter bakrene žice v vtičnico za anteno. Tako boš dobil FM anteno, ki ti bo lovila priljubljeno postajo."
    },
    {
        "role": "assistant_1",
        "message": "@assistant_4 - Bilo včasih, danes je oddajanje FM postaj tako slabo, da čist in dovolj močen signal, dobiš ob lepem vremenu na pravi lokaciji, če hočeš poslušat določeno postajo. V Mariboru ni variante, da bi slišal val 202, še celo mariborskih postaj v avtu ne moreš naštimat, da bi igrale po celem mestu."
    },
    {
        "role": "assistant_5",
        "message": "Poslušaj RadioSI. Dela povsod :-)"
    },
    {
        "role": "assistant_1",
        "message": "Doma v glavnem poslušam val 202, predvsem pa rock radio - LJ, CE ali MB, česar pa ravno tako ne dobim iz zraka po anteni. Dobim pa zato iz Lemon radia preko telefončka, ki kot dodatna napravica pač leži na reciverju."
    },
    {
        "role": "assistant_4",
        "message": "Potem pa očitno živiš v vukojebini, da nimaš signala."
    },
    {
        "role": "assistant_1",
        "message": "@assistant_4 - Če je MB vukojebina, potem v redu, če so področja v LJ vukojebina, prav tako. Signali radiev RTV so tako švoh, da jih lokalne postaje preglasijo.  V avtu med Sl.Bistrico in Celjem, praktično ne dobiš nobene čiste postaje, razen Ognjišče."
    },
    {
        "role": "assistant_3",
        "message": "Danes preizkušeno: Rogla, Si, 202, slo1, ognjišče, ars, aktual - zamenjaj anteno ali pa avto."
    },
    {
        "role": "assistant_1",
        "message": "Naštimaš npr. Aktual in imaš signal po celi LJ, do KR, CE, PO,....? Na enem mestu dobim tudi jaz kar nekaj postaj, ob premikanju pa so neuporabne, ker RDS stalno išče boljši signal."
    },
    {
        "role": "assistant_4",
        "message": "Jaz imam dobre izkušnje s programi RTV. Delajo povsod, poleg Ognjišča, ki pa ima še nekaj pomoči od zgoraj, se mi zdi. Ne vem, kako to, da imaš ti probleme. Če jih imaš, prijavi napako, pa bodo šli izmerit signal."
    },
    {
        "role": "assistant_6",
        "message": "@assistant_1 je 16. jun 2018 ob 10:21 izjavil:@assistant_4 - Bilo včasih, danes je oddajanje FM postaj tako slabo, da čist in dovolj močen signal, dobiš ob lepem vremenu na pravi lokaciji, če hočeš poslušat določeno postajo. V Mariboru ni variante, da bi slišal val 202, še celo mariborskih postaj v avtu ne moreš naštimat, da bi igrale po celem mestu.   Kako v Mb ni opcije sprejemat Val202 in Radio.si? Kaj ti si v katerem drugem Mb doma kot jaz? Še nikoli nisem imel težav s sprejemov teh dveh postaj (v avtu ali doma).  Kaj drugega si itak ne želiš poslušat, ker je neposlušljivo."
    },
    {
        "role": "assistant_1",
        "message": "V Novi vasi mi radio na telefonu lovi tako val202 kot si, v avtu pa mi zelo slabo lovi val 202 in mi RDS stalno išče boljši signal, potem pa se mi po navadi ustavi na City. Morda bi moral menjat anteno, pa se mi ne da razdirat obloge na strehi. Sin ima skoraj nov c4, pa ima ravno tako probleme, tako, da verjetno tudi antena nebi dala kaj več od sebe. Za avto mi niti ni problem, ker imam 4GB dobrega starega rock-a in blues-a, doma pa rad poslušam kakšno postajo, tako, da brez problema to rešujem z Lemon radia na telefonu."
    },
    {
        "role": "assistant_7",
        "message": "Meni v okolici Celja dobro lovi FM cca 15 postaj na 60 let starem Iskrinem radiu z vgrajenim UKV dipol-om oz. po domače s švoh anteno. Pa ni nek presežek od sprejemnika, kvečjemu manj občutljiv od novih (ejših). Da ne rečem, ima le razpon od 87 do 102 MHz...  Je pa res, da je Val 202 in Prvi program RTV ni nekaj močan, dočim kak Radio SI odpre magično oko do konca ;)  V avtu pa še nisem doživel težav ali manjk signala, pa se redno posluša Rock Celje, Val 202, Radio SI in Prvi program. Edino Rock Celje zmanjka nekje pri Slovenski Bistrici proti MB ali okoli Trojan proti LJ."
    },
    {
        "role": "user",
        "message": "@assistant_1 je 15. jun 2018 ob 11:17 izjavil:... lumio 535. Leži mi lepo na resiverju, v vtičnici je polnilec...   Ali zna biti kakšna neprijetnost, zaradi na polnilec vedno priklopljenega telefona, glede baterije? Da mi ne bi zaradi rizičnosti LiIon kemije kaj zagorelo... Sem probal, če dela SGS5 brez baterije priklopljen na polnilec, pa ne dela."
    },
    {
        "role": "assistant_8",
        "message": "@assistant_1 je 17. jun 2018 ob 17:11 izjavil:V avtu med Sl.Bistrico in Celjem, praktično ne dobiš nobene čiste postaje, razen Ognjišče.  Potrjujem. Na AC med zadnjim predorom in Sl. Bistrico ne delujejo dobro SLO1, Val202, RadioSI. Prav tako ne delujejo niti na stacionarnem sprejemniku s strešno anteno v Sl. Konjicah brez hreščanja. Smo javili že pred leti na RTV, odgovor je bil, da imamo dovolj drugih možnosti za poslušanje (internet, ...). Tak odgovor za generacijo mojih upokojenih staršev seveda ni sprejemljiv.  Na Boču, ki je v vidni liniji, se RTV radijski programi ne oddajajo, razen Radio MB."
    },
    {
        "role": "assistant_1",
        "message": "@user - Polnilec polni samo takrat, ko je potrebno, ob polnem telefonu, elektronika polnenje izklopi. Če niso zaznane kakšne napake na samem modelu telefona, nevarnosti ni."
    },
    {
        "role": "assistant_5",
        "message": "Zanimivo, v avtu redno poslušam RadioSI, pa se sedaj nekako ne spomnim, da bi kdaj zmanjkalo signala med predori in Sl. Bistrico. Morda je kriva različna občutljivost sprejemnikov."
    },
    {
        "role": "assistant_1",
        "message": "@assistant_5 - tega radia pač ne poslušam, zato mi njegov dober signal nič ne koristi. Prej sem vedno poslušal val 202, v LJ pa radio HIT zaradi prometnih informacij, sedaj pa mi družbo dela pač SD kartica z 32GB dobrega starega R&B in rock-a.  Se mi pač ne da poslušat šumenja, ko RDS išče boljši signal."
    },
    {
        "role": "assistant_9",
        "message": "Tista Yamaha iz linka je samo DAB+ FM/AM Tuner, medtem ko sta druga dva tudi internetna radia. Internet radio se mi zdi boljša rešitev, ker imaš na izbiro mnogo več streamov, kot jih boš kadar koli dobil po DAB. Glede kvalitete zvoka se jaz ne bi preveč sekiral. FM je bil gotovo manj kvaliteten od mp3 64kbs streama. Point pri tunerjih je bil v boljšem filtriranju frekvenc in odstranjevanju šumov, zaradi tega tudi visoke cene komponent, tega problema pri internet streamih ni več. Kako je z DAB ne vem, ampak glede na to, da gre za digitalen signal, glede šuma ne bi smelo več biti problemov."
    },
    {
        "role": "assistant_1",
        "message": "@assistant_9 - Če že imam dober reciver, ne bom kupoval nove naprave. Sicer pa je za poslušanje boljši FLACK kot mp3."
    },
    {
        "role": "assistant_10",
        "message": "Nekaj malega o UKV radijskih antenah: najboljši in naenostavnejši je še vedno dipol. Torej dve Al cevčici premera 6 mm in dolžino 72 cm po enem kraku. Razdalja med krakoma, kjer je tudi priključen 75 ohmski antenski (ali TV) kabel, je 2 do 3 cm. Antena naj bo postavljena horizontalno! In to je to. Spodaj pa nekaj slikc moje samogradnje opisane antene; na sliki 1 je priključna točka kabla na oba kraka [url=https://mojalbum.com/volkun/s57si/foto/...  Na sliki 2 je celotna antena [url=https://mojalbum.com/volkun/s57si/foto/...  lp"
    },
    {
        "role": "assistant_11",
        "message": "A mora bit premer 6mm oz. na kaj točno vpliva premer?"
    },
    {
        "role": "assistant_10",
        "message": "hi,DamjanD od premera cevi je odvisna dolžina samega dipola. Torej večji je premer, manjša je dolžina. Ni pa tako kritično če ne pretiravamo s prevelikim večanjem premera. Tudi 10 ali 12 mm bo v redu. lp in kvaliteno poslušanje DAB+!"
    },
    {
        "role": "assistant_10",
        "message": "za info: uporabljam predvajalnik Marnatz M-CR611 in zvočnike B&W 686 S2 in sem zelo zadovoljen. So pa seveda kvalitetni originalni audio CD-ji poglavje zase...."
    },
    {
        "role": "assistant_12",
        "message": "Upam da bo prebujanje teme uspešno. FM signal je ratal tako slab da ga tudi z zunanjo anteno težko dobiš, RDS pa povečini časa sploh ne dela, skoz neki mežika tako da se tudi ura na hišnem kinu izgublja, z eno besedo  Vprašanje; se dobi kak sprejemnik (cenejše enostavnejše verzije) ki bi se direktno vtaknil v obstoječo vtičnico v steni ki ima kabelski signal od Telemacha in bi lahko nastavil Na neko poljubno lokacijo v priljubljenih) poslušanje radia npr Val 202 (št kanala 1546). Na TV Philips ga lahko namestim med priljubljene na poljubno številko in stvar deluje zadovoljivo kar se zvoka tiče problem rata ko je smiselno v tem primeru izklopiti zaslon. To se da ročno ampak je preveč tipkanja - tudi ob ponovni vzpostavitvi slike. Pričakoval bi da je Android sposoben tega in je možno avtomatsko izklopiti zaslon ( na tisti lokaciji kjer je radijski kanal) ob poslušanju samo radia preko TV sprejemnika. Bi pa imel tudi ločen radijski sprejemnik ki bi deloval brez prižganega modema, TVja in druge elektronske navlake Dab+ pokritost na našem koncu ni , na agenciji malo zavajajo o 89% pokritosti. Dipol kupljen v Conradu mi je nekaj časa delal zadovoljivo, sedaj je pa tudi to \"prešvoh\" LP Tomaž"
    },
    {
        "role": "user",
        "message": "Da spet malo obudim tole, ker sem nekje zasledil nekaj od Hama komponente z DAB, internet radiem in še čem, vendar tega ne najdem več pa bom kar v tu nadaljeval. Ta Hama naj bi bila kar solidna, kot je nekdo izmed vas omenil (mogoce @assistant_4?) in se mi kot taka zdi zelo zanimiva za nakup. V prvi vrsti rabim sprejemnik DAB signala za kabelski radio, ima pa tudi USB vhod za ključke in bluetooth streaming ter internetni radio. Ogledujem si pa tudi TOLE zadevo, z vsemi pri Hami naštetimi pritiklinami in dodatno še s CD predvajalnikom, kar mi je sploh všeč, ker lahko neodvisno od kompa predvajam stare zbirke CDjev. V tem smislu se mi zdi ta Technisat zmagovalni kombo za moje potrebe. Edino glede same kvalitete izdelave ali same produkcije zvoka pa ne najdem kaj dost uporabnega ali pa narobe iščem. Če pogledam samo ceno teh dveh komponent, ki niti ni čisto nekje pri dnu in je v grobem okoli 185eur, zato nekako predvidevam, da niti ni nekaj tako slabega...   Ima mogoče kdo od vas že kakšne izkušnje z zgoraj omenjenima modeloma(ali čim podobnim) oziroma mogoče kakšen nov predlog? Ne bi rad nabavil in imel 100 in 1 feature gor, zvok pa za nikamor. Sicer nisem ravno zaprisežen avdiofil, mi pa soliden zvok vseeno boža dušo in mi je kot tak kar pomemben, da ni nek zmazek od zvoka. Bo treba kupit in stestirat, druge ni :)"
    },
    {
        "role": "assistant_13",
        "message": "Imam Hama dit2100 in sem zadovoljen. Za upravljanje je priložen daljinec, večina stvari pa se nastavi preko aplikacije na telefonu.  https://www.hama.com/00054883/hama-dit2..."
    },
    {
        "role": "user",
        "message": "Ja, tega sem gledal, zelo zanimiv. Telefon se preko BT sporazumeva s komponento?  Ali si zapomni kaj in kje je predvajal pred izklopom naprave?"
    },
    {
        "role": "assistant_13",
        "message": "Da, telefon se poveže preko BT in predvaja zvok na komponento. Zapomni si zadnjo funkcijo, torej dab,fm,internetni radio ob naslednjem zagonu igra. Če pa predvajaš mp3, pa moraš ponovno izbrat mapo  lp"
    },
    {
        "role": "user",
        "message": "DAB poslušaš preko antene ali kabelskega operaterja?"
    },
    {
        "role": "assistant_14",
        "message": "Hojla,..  Sam imam https://www.idealo.de/preisvergleich/Of...  In sem zelo zadovoljen. Poslušam predvsem internet radio in DAB, ter CD, ki so se nabrali v preteklosti,.. Aja,..  Nanj sem priklopil tudi BT sprejemnik,.. Zadeva deluje.   Sprejemnik auna imam priključen preko analog na hifi, ki je v kuhinji, in preko digitalnega priključka na hifi, ki je v dnevni sobi,.."
    },
    {
        "role": "assistant_15",
        "message": "Zanima me ali imajo AV receiverji, ki imajo vgrajen DAB radio tudi možnost grafičnega prikaza izvajalca pesmi na sprednjem displayu, ker so mi le-te majhni."
    },
    {
        "role": "user",
        "message": "@assistant_14,  lih nekaj takega iščem, da ima DAB, USB, CD, mp3...Hvala za deljenje izkušenj. Se mi pa zdi, da so tile modeli precej generiki, ker so precej samo kozmetične razlike med njimi, na prvi pogled. Sicer sem nekje zasledil, da naj bi bil Technisat 143, katerega sem zgoraj omenil in linkal, made in Germany, v kar pa kr malo dvomim. Itak je pa večina kvalitete v sami kontroli med proizvodnjo in v zasnovi naprave, ne pa v tem kje je izdelano. Moje mnenje.  @assistant_15, Če prav razumem in glede na naprave ki jih imam doma, je grafično prikazan naslov pesmi, če je le prisoten lcd. Velikost besedila je pa najbrž prilagojena velikosti zaslona. Nisem pa čist nedvoumno razumel tvojega vprašanja."
    },
    {
        "role": "assistant_16",
        "message": "@assistant_13 je 9. mar 2020 ob 10:51 izjavil:Imam Hama dit2100 in sem zadovoljen. Za upravljanje je priložen daljinec, večina stvari pa se nastavi preko aplikacije na telefonu.  https://www.hama.com/00054883/hama-dit2...    Imam tudi jaz takega samo srebrnega , zelo priporočam, je pa zanimivo, da mi na DAB z priloženo pa tudi drugo anteno ne ulovi skoraj nič, tako, da internet radio......  Pa še to, dobi se seveda tudi pri nas, cena enaka, ali nižja, kot iz Nemčije."
    },
    {
        "role": "user",
        "message": "@assistant_16, tudi čez kabelski signal ne dela DAT?  Ja, res je, 200 eur z brezplačno dostavo. Mi je pa malo škoda, da nima CD predvajalnika, če že kdaj kak CD pod roke pride..."
    },
    {
        "role": "assistant_17",
        "message": "Jaz imam Imperial Dabman i400. Kupil na Amazonu. Internet radio in DAB delata dobro. Predvajanje preko USB je obupno slabo, kar se tiče kvalitete zvoka. V bistvu sem ga izbral ravno zaradi možnosti USB predvajanja.  Uporabljam samo za poslušanje žanskih radio postaj preko internet radia - to dela zelo dobro, tudi zvok je dober. S činči je priklopljen na 40+ let star Technics ojačevalec. Kontrola preko daljinca in/ ali telefona. Cena okoli 100€, osebno pa nakupa ne priporočam."
    },
    {
        "role": "assistant_15",
        "message": "Sirena Mislil sem tak grafični prikaz - sliko kot se to prikaže na DAB avtoradijih."
    },
    {
        "role": "assistant_16",
        "message": "@user je 10. mar 2020 ob 15:31 izjavil:@assistant_16, tudi čez kabelski signal ne dela DAT?  Ja, res je, 200 eur z brezplačno dostavo. Mi je pa malo škoda, da nima CD predvajalnika, če že kdaj kak CD pod roke pride...    Dat, misliš DAB, ne ne dela čez kabel TV, za njihove radije rabiš poseben sprejemnik, ki tudi obstaja , samo ni ta , so druge frekvence. Če bi ta imel še to bi bil brez konkurence in ja je SLO uvoznik že seznanil Hamo o tej ideji.   CD predvajalnik, pa kaj si ostal v 19. stoletju, ta tehnologija se seli v muzeje ;) ."
    },
    {
        "role": "user",
        "message": "Ja, DAB sem mislil pa se je DAT od nekje pretihotapil :) Ah, sem pa mislil poslušat kabelski DAB na tej zadevi... v bistvu sem v prvi vrsti ravno zaradi tega začel razmišljati o DAB tuner komponenti, šment. Na srečo je tu lahko internetni radio namesto tega.  CD bi imel predvsem zaradi tega, ker imam kar precej starih zbirk z mp3 in je kar priročno za predvajat, če te že lih prime. Ali pa za kak audio CD iz iste zbirke. Če bi se lotil in vse skup na ključek ali disk vrgel pa pol od tam predvajal, bi bila najbolj priročna, samo kaj k se nikoli ne lotim tega...  Pač škoduje ne, pije in je pa tud ne, če je že sam CD player zraven kot opcija :)  Si mogoče že probal zunanji disk z mp3 predvajat čez USB priklop? Ali ima zadeva kakšne težave z branjem dolgih imen, folderjev ali količino subfolderjev ali samim številom komadov, ali čim drugim v povezavi z USB predvajanjem?"
    },
    {
        "role": "assistant_16",
        "message": "Radio za na DVB-C so pa redki, evo takole zgleda : https://cm-tronic.de/tv-audio/stereorec...  Vendar to ni DAB !"
    },
    {
        "role": "user",
        "message": "Zdaj vidim, ja, hvala. Sem zmotno predvideval, da je enako kot je bilo pri analognem signalu, kjer je bil od kabel direkt v receiver in je špilalo, dokler je :)"
    }
]