[
    {
        "role": "user",
        "message": "V bloku se pripravljamo na vgraditev delilnikov na radiatorje. To predstavlja en radijski oddajnik na vsak radiator, na hodniku pa naj bi bila sprejemna postaja, ki bo prav tako oddajala odčitke radijsko.  Glede na to, da bodo šli odčitki kar skozi nekaj armiranih ovir, odčitki pa naj bi bili dostopni za čitalce na cesti izven bloka, me zanima, če obstojajo podatki o moči sevanja vseh teh naprav v bloku 5-8/stanovanjsko enoto in 4-je zbirniki v vsakem nadstropju. Bojim se, da se bo v naslednjih 10 - 20 letih, nenormalno povečalo število obolelih, za različnimi oblikami raka.  Že nekaj let ugotavljamo, da je onesnaženost okolja z različnimi sevanji vedno večja, vendar se vkljub temu odločamo za vedno več teh naprav.  Te delilniki naj bi delovali 24/7/365."
    },
    {
        "role": "assistant_0",
        "message": "Odgovora ne bi vedel... pripomnil bi le to, da je v blokih že zdaj presneto veliko WLAN in Bluetooth naprav.   Glede na to da so delilniki takorekoč zapovedani z zakonom in čakajo tudi nas, bi se pa šlepnil na temo in povprašal kje najt informacije o razumno kvalitetnih rešitvah za razumno ceno (v okviru pravil foruma?). Naš ljubi SPL je posredoval kontakt od enih ki ponujajo svoje usluge če se prav spomnim, poleg začetne instalacije podobne ropotije, za 1 EUR + DDV na radiator na mesec. Če je pričakovan realni prihranek zaradi posrednih učinkov merjenja (tj menjav in zapiranja oken, dodatnih termostatskih ventilov, znižanja temperature itd, saj sam števec ne prihrani 0) okrog 20%, grob izračun pokaže, da bi šel skoraj ves prihranek v žep merilcev..."
    },
    {
        "role": "assistant_1",
        "message": "Prav močna zadeva po moje ne more bit, ker deluje na baterije in to leta. Glede na to, je celo bolj verjetno da zadeva sporoči stanje samo takrat ko jo \"dregneš\" ne pa stalno."
    },
    {
        "role": "user",
        "message": "Na netu je pdf brošura, ki opisuje celoten postopek ureditve odjema in obračunavanje toplotne energije v večstanovanjskih objektih in tam je lepo opisano, da te naprave delujejo 24/7/365 in ne samo takrat, ko jih dregneš - tudi poleti.  Signal mora biti precej močan, da ga lahko prebere naprava na cesti, zunaj objekta, saj je zelo malo rutarjev, ki ti spustijo signal skozi 10 in več nadstropij. Seveda je možno, če se odloči 70+% lastnikov, tega ne vgraditi.  Link do brošure, ki lepo pokaže, kaj vse je potrebno storiti, da je vgradnja delilnikov sploh smiselna in obračun kolikortoliko pravičen. http://lpa.feri.uni-mb.si/Pedagosko_del..."
    },
    {
        "role": "assistant_2",
        "message": "Čisto enostavno: nekdo je prej omenil, da deluje leto+ na baterije: kar pomeni, da so moči zanemarljivo majhne...."
    },
    {
        "role": "assistant_3",
        "message": "Ni panike, zadeva deluje 10+ let na eno baterijo, kar pomeni da je celotna poraba merilnika izredno majhna. Odčitki se ponavadi delajo samo 1x na mesec ali pa še redkeje. Skratka dodatna obremenitev okolja z elektromagnetnim sevanjem zaradi delilnikov toplote je minimalna.  So pa tile delilniki problematični iz drugih vzrokov. Pri nas imamo jih imam vgrajene od jeseni 2010 in smo letos plačevali po njih. Večina stanovalcev je zadovoljna, ker imajo precej nižje stroške, ostali (med njimi sem tudi jaz) pa plačujemo precej več. Pa ne mislit, da imam visoko temperaturo ali pa skozi oprta okna. V bloku imamo recimo stanovanje, v katerem sta dve prijavljeni osebi poraba toplote pa je 50x nižja kot pri meni!  Po moje bo naslednjo kurilno sezono ful pestro, ko bo imela večina stanovanj vgrajene delilnik in bo takih primerov kot je moj čedalje več. Če se komu da čitat, si lahko prebere razmišljanje in predlog , ki ga je napisal moj oče."
    },
    {
        "role": "assistant_4",
        "message": "10+ let ne bodo lavfali ker bo baterija crknila po dobrih 3h letih zaradi vročine.  V bloku imamo recimo stanovanje, v katerem sta dve prijavljeni osebi poraba toplote pa je 50x nižja kot pri meni! Nemogoče."
    },
    {
        "role": "user",
        "message": "Moč sevanja mora biti zadosti velika, da pride do ceste, skozi 10 nadstropij in nekaj sten, to ne more biti nek slab signal, zaradi katerega bi bil lahko brez skrbi. Konkretnega podatka mi verjetno ne bo znal dati nihče, tisti pa, ki se ukvarjajo s tem poslom, bodo pa lepo modro tiho. Wi-fi router dosti dobre kvalitete, daje signal, ki pet nadstropij niže ni več uporaben. Mobitel v dvigalu ne deluje, pa so signali zadosti močni, te baterijski delilniki, pa bodo 24/7/365 spuščali signal, ki ga bo brez težav možno prebrati s ceste izven stavbe. Ne mi sedaj nakladat o šibkem signalu, saj baterija zdrži 10 let. Poraba električnega toka, samo za spuščanje dosti močnega (morda tudi zdravju škodljivega sevanja) signala, verjetno ni velika in dosti kvalitetna baterija bi to zmogla. Ker je onesnaženost zraka z raznimi sevanji že precej nad normalno mejo, mi gre taka zadeva močno na živce, sploh, če rezultati ne bodo prav spodbudni. Po mojem, bi se prihranilo mnogo več energije, če bi se stavbe uredile, po sedaj znanih standardih, saj je v Sloveniji debelina zidov in s tem izguba toplote in poraba za hlajenje poleti, vsaj 15cm v minusu. Prihranek bi bil nekajkrat večji, pa še ljudi ne bi bilo potrebno silt v slabše pogoje bivanja - pozimi v mrazu, poleti v vročini.  Vseeno pa naprošam poznavalce, da pridejo s konkretnimi podatki o višini sevanja teh naprav - v mojem primeru je to 6 sevalnih enot. Na počez, me nihče ne bo prepričal, da to celo dnevno sevanje ne bo imelo posledic na zdravje ljudi.  Pa nisem paranoik, samo za povprečno 10%-ni prihranek energije, se nebi izpostavljal nepreverjenim in tehnično nepopolnim (ni podatkov sevanja) zadevam. Prosim, da se držite teme razprave, saj me obračunski problemi ne zanimajo - želim tehnične podatke o teh napravah, da se potem po drugih poteh prepričam ali so škodljive ali res tako nedolžne, kot to trdijo nepoznavalci teme."
    },
    {
        "role": "assistant_5",
        "message": "Točnih podatkov sicer ne vem, so pa frekvence takih oddajnikov ponavadi precej nižje kot na primer za WiFi, zaradi česar je precej boljša penetracija skozi zidove in poslednično daljši doseg. Tudi hitrosti so nižje.  Glede na omenjeno trajanje baterije je pa čisto mogoče, da te napravice samo čakajo na signal čitalnika, preden pričnejo s kratkotrajnim oddajanjem podatkov."
    },
    {
        "role": "assistant_6",
        "message": "Zdi se precej nesmiselno, da bi te naprave neprestano oddajale signal.  Tukaj so recimo tehnični podatki za nek merilnik, ki se ga uporablja tudi v Sloveniji: http://www.mt-merilnatehnika.net/filead...  Piše, da baterija zdrži 10 let.  Nekoliko poenostavljeno povedano: če ima WiFi slabši domet (signal manjše moči) in če ti delilniki res oddajajo (močnejši) signal 24ur na dan, potem bi verjetno tudi WiFi dostopne točke lahko delovale desetletje z eno samo majhno baterijo. Zakaj jih potem priključujemo na električno omrežje? In drugo: kaj pa radijski in TV oddajniki, katerih signale lahko sprejemamo desetine km daleč?  Frekvenca oddajanja delilnika je 868MHz, oddajna moč pa < 1mW. WiFi deluje na 2.4GHz, GSM pa 900MHz ali 1800MHz. WiFi oddaja z močjo do 100mW, GSM pa menda do 1W (naj me kdo popravi, če se motim)."
    },
    {
        "role": "assistant_5",
        "message": "En drugi ima na primer:  Radio Bidirectional, 433,82 MHz, 10mW transmitting power  Deluje pa na 3V litijevo baterijo. Tudi če uporablja kakšno res veliko, bi bilo to kvečjemu ene 6Wh, kar bi zadoščalo za slab mesec konstantnega oddajanja. Več kot očitno prične z oddajanjem samo takrat, ko prejme signal od čitalnika/centrale."
    },
    {
        "role": "assistant_7",
        "message": "@user meša neprestano merjenje in neprestano oddajanje. naprava nonstop meri. oddaja pa podatkele na poziv, ki je verjetno 1x mesečno. ko pa ne oddaja podatkov seva pa malce manj kot radiator - ki bi se mu po slovensko reklo sevalnik ;)"
    },
    {
        "role": "assistant_8",
        "message": "Solatko, merilnik oddaja radijski signal, ki ni ionizirajoče sevanje in niti teoretično ne more spreminjati DNK. Kaj več je sploh brez veze govorit. Poleg tega za sporočit 1x na mesec 1 številko (pomisli koliko jih na sekundo premeče router) rabiš minimalno časa in minimalno energije. Brez veze sploh razmišljat o sevanju.  Sicer pa bom jaz v primeru merilnikov v stanovanju zmagal, ker imam tudi pri -10°C odprt samo radiatorček v kopalnici. Očitno hočejo imeti sosedi savno v stanovanju in me ogrevajo. Meni pa je 20-21° zgornja meja za udobje."
    },
    {
        "role": "assistant_4",
        "message": "Meni je pa 23.5 spodnja meja za udobje :))  Če te sevanja skrbijo: Odjavi mobitel in teži sosedom naj izklapljajo wifi routerje."
    },
    {
        "role": "user",
        "message": "Po dostopnih informacijah, naprave merijo in posredujejo podatke 24/7/365, odčitava pa se enkrat mesečno. Merjenje je stalno in pošiljanje na zbirnik tudi. Kaj lahko te radijski valovi spreminjajo in kako močni so pa ni razvidno iz podatkov, ki so na voljo. Bistvo je, da to deluje skozi in ne po potrebi, kot trdite nekateri - tudi poleti, ko ogrevanja tudi slučajno ni. Želim informacijo v številkah in nič drugega, možnost eventualnih posledic bom poiskal drugje. Signali, ki potekajo od zbirnika ne morejo biti slabi, saj vsak, ki se je ukvarjal z amtersko radiotehniko ve, kako daleč mu je nesel določen radijski oddajnik - signal ni prebil nekaj armiranih ovir, kot so v stolpnicah in večstanovanjskih blokih. Informacije se bodo prebrale iz avtomobila ob kateremkoli času, torej je signal na voljo skozi."
    },
    {
        "role": "assistant_4",
        "message": "Naprave le merijo 24/7, posredujejo podatke pa le enkrat mesečno"
    },
    {
        "role": "assistant_1",
        "message": "Nemogoče, da bi zadeva delovala 10 let z eno baterijo, če bi stalno oddajala."
    },
    {
        "role": "assistant_4",
        "message": "RTG ! . ... Oh dear ... :)"
    },
    {
        "role": "assistant_0",
        "message": "No in kje se v vaših logih gibljejo cene vgradnje in mesečni strošek odčitavanja?"
    },
    {
        "role": "assistant_9",
        "message": "Meni je bilo v kuhinji prevroce, in sem lansko leto poleti odmontiral radiator, skupaj s tisto skatlico (\"Brunata\") in ga dal v (drugo) klet.  Me prav zanima, kaksen bo obracun porabe za ta radiator letos :-) Ali bo neslo iz druge kleti, in ce bo, kaj bo pokazalo!  @Solatko: ne lomi ga, saj so ti ze vsi povedali, da tisto ni perpetuum mobile!"
    },
    {
        "role": "user",
        "message": "Mene zanimajo samo številke, vse ostalo je nakladanje."
    },
    {
        "role": "assistant_9",
        "message": "No, naj ti bo! (Ceprav si do zdaj samo nakladal, brez stevilk!)  1 litij baterija, 3V 2Ah = 21.6 kJ (v resnici je verjetno notri se manjsa)  10 let = 315Ms  Srednja moc = 68uW  Iz teh 68 uW se napaja se merilno vezje in mikrokontroler. Izkoristek oddajnika je, recimo 30%.  Torej, od oka bi bilo to kakih 10uW sevanja, pod predpostavko 24/7."
    },
    {
        "role": "assistant_7",
        "message": "Torej, od oka bi bilo to kakih 10uW sevanja, pod predpostavko 24/7.  in kaj ti lahko takšno sevanje naredi, da si recimo v povprečju od izvora oddaljen 2m (verjetno si v povprečju še bolj oddaljen)"
    },
    {
        "role": "assistant_3",
        "message": "@assistant_0 je 7. apr 2011 ob 16:42 izjavil:No in kje se v vaših logih gibljejo cene vgradnje in mesečni strošek odčitavanja?   Pri nas Brunata:  vgradnja 35 eur/radiator odčitavanje cca 1 eur/radiator, stanovalci se zmenite kako pogosto vam odčitavajo, pri nas recimo vsak mesec, lahko pa tudi samo 1x na koncu kurilne sezone"
    },
    {
        "role": "assistant_9",
        "message": "10 uW na 2m?  Poglejmo: recimo, da damo 2m stran en liter vode v obliki 10cm kocke.  Na 2m imamo 0.2uW/m2, na 10x10cm torej 2nW.  Da se liter vode ogreje za 1 stopinjo, rabis cca 4000J, kar bi se nabralo v 2E12 sekundah, kar je po domace cca 63500 let."
    },
    {
        "role": "assistant_9",
        "message": "odčitavanje cca 1 eur/radiator  TO pa je oderustvo, svinjarija, goljufija!!!  Mislim, tiste masince si izmenjajo bite IN TO TI ZARACUNAJO??? Za ta denar bi moral priti inkasant! Vec kot minuto za odcitavanja enega ne bi rabil, torej bi dobil 60E/h!!  Recimo, da je prebrano sporocilce 100 ASCII znakov (v resnici je verjetno bistveno manj). 800 bitov = 1 Euro  1Mb=1250Euro - 1Mb/s ADSL bi o njihovo stal 1250E na sekundo, oz, priblizno tri miljarde euro na mesec.  Ti pa znajo prodajat bandwidth! ^&(^&%^$$#$!!!!!"
    },
    {
        "role": "assistant_0",
        "message": "@assistant_9 je 8. apr 2011 ob 20:28 izjavil: TO pa je oderustvo, svinjarija, goljufija!!! ...   No, to je pač ponudba ene firme za določeno storitev, se sicer strinjam da se mi zdi precenjena. Čakamo ugodnejše...   Svinjarija se mi zdi le da bo v kratkem ta storitev de facto obvezna za množice blokovskih stanovalcev, s kaznijo za tiste ki bi se ji rajši odrekli. Ker gre za uzakonitev zelo približne ocene porabe (zakaj tega ne sme uporabljat toplarna...) in ker se zna pretežni delež pričakovanega zmanjšanja toplotnih izgub porabit za merjenje. Hec je da se lahko v nekaterih primerih strošek ogrevanja zaradi tega poveča (npr pri tistih ki po najboljših močeh varčujejo že brez delilnikov in pri tistih ki ne varčujejo in zaradi delilnikov ne bodo nič bolj varčevali)."
    },
    {
        "role": "assistant_10",
        "message": "pri nas v najemniškem stanovanju jih bomo tudi dobili, pa me zanima, na kakšnem principu to deluje, da prihaja do takšnih anomalij kot jih opisuje @assistant_3?"
    },
    {
        "role": "assistant_0",
        "message": "Na principu beleženja temperature radiatorja in mogoče še temperature okoliškega zraka (no, temperature na drugi strani merilne ploščice) ter ene izkustvene formule s par od oka upiljenimi konstantami.  Btw nekateri merilci svarijo, da zavese pred radiatorjem povzročijo previsok obračun - kar govori o \"resnosti\" metode.  A bi kdo vedel o tem kaj več? Obstoja tudi logika po kateri bi brisača čez merilnik zmanjšala izračunano porabo (če bi bila ta sorazmerna s temperaturno razliko med radiatorjem in senzorjem na drugi strani). Zavese imam do tal (tanke), radiatorje gledat se mi zdi namreč zelo grdo in tako kot je grejejo dovolj, pa tudi od rezanja zaves ne pričakujem globalnega prihranka energije."
    },
    {
        "role": "assistant_8",
        "message": "Najpravilnejše bi bilo meriti pretok skozi radiator in temperaturo vstopne in izhodne vode. Tako lahko v nulo izračunaš porabo, pa če radiator zaviješ v kovter ali pa ga polivaš z vodo.  Ker pa je za tako stvar potreben velik poseg v napeljavo, je očitno dovolj metoda z merjenjem T radiatorja in merjenjem Tzraka + pomnoženo z neko konstantno oz. lookup tabelo. Je pa zelo \"od oka\" tako merjenje, po mojem."
    },
    {
        "role": "assistant_10",
        "message": "a potem lahko pričakujem merilce na vsakem radiatorju z T radiator & T zraka? kaj pa novogradnje? se pa vsaj tam pričakuje 1 resen merilec T & Flow na vtoku?"
    },
    {
        "role": "assistant_1",
        "message": "Zavese ti dvignejo porabo zato, ker ustvarijo pregrado med radiatorjem in prostorom. Zato mora radiator bolj gret, da ogreje prostor na drugi strani zavese. Dej zaveso za radiator (med okno in radiator) pa bo v redu, oziroma še boljše, ker boš s tem ustvaril dodatno izolacijo."
    },
    {
        "role": "assistant_4",
        "message": "Ker pa je za tako stvar potreben velik poseg v napeljavo, je očitno dovolj metoda z merjenjem T radiatorja in merjenjem Tzraka + pomnoženo z neko konstantno oz. lookup tabelo. Je pa zelo \"od oka\" tako merjenje, po mojem.  Pretok nima veze ?  Te metode so tako nekako čudne. Ali si dosleden ali pa nisi."
    },
    {
        "role": "assistant_9",
        "message": "To je pac ena precej od oka stvar. Verjetno so proizvajalci teh skatlic malo sponzorirali Thalerje, da so dobili zakon na svoj mlin. No, pa se naivno zeleni poslanci so svoje prispevali, saj je v marketingu tudi ta komponenta.  Dejansko je oddana moc radiatorja neka funkcija razlike temperatur radiatorja in prostora. Pri hladilnih rebrih za trazistorje recimo podajajo vrednost K/W. Zaradi turbulence zraka je stvar v resnici verjetno nelinearna, amapk tudi to bi toereticno lahko zajeli v neko tabelo v tisti skatlici.  Glavni problem pri teh skatlicah je seveda meritev temperature prostora, ki je tako blizu radiatorja prakticno nemogoca. Sicer bi teoreticno lahko racunal tudi na osnovi temperaturnega gradienta, ki bi ga izmeril z dvema senzorjema temperature blizu radiatorja, ampak...  Meni se zdi, da tam notri sploh ni dveh senzorjev, ampak samo eden, ki dela bolj ali manj \"binarno\" (radiator on / radiator off) in steje cas radiator on."
    },
    {
        "role": "assistant_4",
        "message": "Pri visokih pretokih ima izhod iz radiatorja tudi lepo temperaturo, ki pa je vedno višja od temperature prostora.  V glavnem plačuješ za 'zrak' :)"
    },
    {
        "role": "assistant_0",
        "message": "@assistant_1 je 11. apr 2011 ob 15:08 izjavil:Zavese ti dvignejo porabo zato, ker ustvarijo pregrado med radiatorjem in prostorom. Zato mora radiator bolj gret, da ogreje prostor na drugi strani zavese.  Zavese dvignejo meritev, ne pa porabe... Ob fiksni temperaturi radiatorja porabo dejansko zmanjšajo ;)   @assistant_1 je 11. apr 2011 ob 15:08 izjavil:Dej zaveso za radiator (med okno in radiator) pa bo v redu, oziroma še boljše, ker boš s tem ustvaril dodatno izolacijo.  Ni dovolj prostora da bi jo dal, pa še radiator bi pol moral vseeno gledat..."
    },
    {
        "role": "assistant_1",
        "message": "Zavese dvignejo meritev, ne pa porabe... Ob fiksni temperaturi radiatorja porabo dejansko zmanjšajo ;) Dvignejo meritev in porabo, ker če hočeš imet v sobi enako toplo mora radiator bolj gret."
    },
    {
        "role": "assistant_7",
        "message": "fanjte, na te merilce toplote lahko vpliva marsikaj, tako da neka tanka zavese ne prinese (sorazmernostno) veliko na napako meritve, tudi radiatorju ni treba mnogo bolj greti, da greje skozi tanko zaveso. drugače je s kakšnimi težkimi zavesami.  hec je v tem, da se ti pri ogrevanju precej poznajo izgube - torej koliko te ogrevajo sosedi, oziroma koliko ti ogrevaš sosede ali pa če so vse razen dveh sten zunanje. pa spremembe so tam, kjer so ljudje na lastno pest postavljali dodatne radiatorje ali jih celo menjavali. prej so plačevali po kvadraturi, sedaj pa plačujejo za vse radiatorje, ki jih imajo.  najboljši pa so merilniki pretoka. v enem izmed stanovanj kjer sem živel, smo dejansko imeli pred vrati namontiran števec in v stanovanju ventil, pa sem gretje lahko zaprl - oziroma postavil na minimum, ko sem šel pozimi za en teden na dopust."
    },
    {
        "role": "assistant_11",
        "message": "To pomeni, da okoli delilnika toplote namotam neko hladilno telo, pa bom porabo imel čisto majhno,  pa bodo sosedi plačevali mojo porabo. Zanimivo bo, ko bodo to vsi počeli. Bravo, spet ena cvetka pri nas."
    },
    {
        "role": "assistant_10",
        "message": "mislim da boš moral namontirati toplo telo, da bo razlika T ~0. ali se morda motim?"
    },
    {
        "role": "assistant_8",
        "message": "@assistant_4 je 11. apr 2011 ob 16:09 izjavil:Pretok nima veze ? ?? moč = masni pretok skozi radiator x spec.topl.vode x dT(iztok-vtok) poraba = integral(moč dt)"
    },
    {
        "role": "assistant_12",
        "message": "@assistant_1 je 11. apr 2011 ob 18:13 izjavil:Zavese dvignejo meritev, ne pa porabe... Ob fiksni temperaturi radiatorja porabo dejansko zmanjšajo ;) Dvignejo meritev in porabo, ker če hočeš imet v sobi enako toplo mora radiator bolj gret.   Regulator ima ob radiatorju. Torej če je v bolj zaprtem okolju(recimo ob mizo) ne bo prov nič bolj grel, ker se bo tudi regulator prej segrel in zmajšal pretok."
    },
    {
        "role": "assistant_11",
        "message": "@assistant_10 je 11. apr 2011 ob 19:08 izjavil:mislim da boš moral namontirati toplo telo, da bo razlika T ~0. ali se morda motim?   Če zapreš radiator je ta hladen in poraba = 0."
    },
    {
        "role": "assistant_4",
        "message": "@assistant_8 je 11. apr 2011 ob 19:17 izjavil:@assistant_4 je 11. apr 2011 ob 16:09 izjavil:Pretok nima veze ? ?? moč = masni pretok skozi radiator x spec.topl.vode x dT(iztok-vtok) poraba = integral(moč dt)   Ja no, kako lahko potem zadeva meri porabo, če ne meri pretoka ?"
    },
    {
        "role": "assistant_10",
        "message": "@assistant_11 je 11. apr 2011 ob 19:31 izjavil:@assistant_10 je 11. apr 2011 ob 19:08 izjavil:mislim da boš moral namontirati toplo telo, da bo razlika T ~0. ali se morda motim?   Če zapreš radiator je ta hladen in poraba = 0.  ja. ampak jst sem mislu da sta 2 toplotna senzorja; eden za zrak in eden za radiator..."
    },
    {
        "role": "assistant_8",
        "message": "@assistant_4 je 11. apr 2011 ob 19:31 izjavil:Ja no, kako lahko potem zadeva meri porabo, če ne meri pretoka ? Kot sem že rekel verjetno z neko lookup tabelo. Mislm, da imajo kar vsi radiatorji priloženo tabelo odvisnosti moči od temperature radiatorja (ne vem katere, verjetn neke povprečne T). Seveda je ta moč odvisna tudi od temperature zraka v sobi, od zaves ipd, zato je to \"od oka\" metoda. Prav tako ne vem, kako bodo to odvisnost dobili za prastare radiatorje, ki jih imamo nekateri v stanovanjih.  Sicer pa enostavno prišvasajo gor merilnik in je. Če bi pa take z merilnikom pretoka montiral, bi bilo to nekajkrat bolj zahtevno, ker bi morali spreminjati cevi, preverajti tesnenje itd.."
    },
    {
        "role": "assistant_6",
        "message": "@assistant_4 je 11. apr 2011 ob 19:31 izjavil:@assistant_8 je 11. apr 2011 ob 19:17 izjavil:@assistant_4 je 11. apr 2011 ob 16:09 izjavil:Pretok nima veze ? ?? moč = masni pretok skozi radiator x spec.topl.vode x dT(iztok-vtok) poraba = integral(moč dt)   Ja no, kako lahko potem zadeva meri porabo, če ne meri pretoka ?   Delilnik toplote ima vstavljene podatke o velikosti radiatorja (ob montaži delilnika vsak radiator premerijo). Delilnik računa porabo glede na temperaturno razliko radiatorja in okolice, ob upoštevanju površine radiatorja. Taka meritev seveda ne daje porabe energije, izražene v kakšni fizikalni enoti, temveč ima delilnik definirane neke svoje enote porabe.  Ko se seštejejo vse enote porabe vseh delilnikov v stavbi, se lahko potem izračuna delež, ki odpade na posamezno stanovanje. Zakon pravi, da morajo biti vsi delilniki v nekem delu stavbe enake vrste.  Bolj natančna metoda so merilniki toplote (kalorimetri), vendar so tudi dražji, pa tudi namestitev ni vedno enostavna. Ti merijo pretok vode in razliko temperature, iz tega lahko izračunajo porabo energije, izraženo v fizikalnih enotah (npr. kWh). Poleg tega je treba te merilnike umerjati vsakih 5 let, umerjanje pa ni poceni (pri delilnikih to ni potrebno, držijo pa 10 let).  Kolikor vem, se lahko lastniki sami odločijo, katero metodo bodo izbrali: merilnike (kalorimetre) ali delilnike. Večina se verjetno odloči za delilnike, ker so cenejši.  Tukaj sem našel dokaj razumljivo razlago vsega skupaj: http://nep.vitra.si/datoteke/clanki/Pra..."
    },
    {
        "role": "assistant_4",
        "message": "Poleg tega je treba te merilnike umerjati vsakih 5 let, umerjanje pa ni poceni (pri delilnikih to ni potrebno, držijo pa 10 let). Ja, saj ni kaj za umerjati ker je vse na blef."
    },
    {
        "role": "assistant_8",
        "message": "Kalorimetri niso na blef. So pa dragi in komplicirani za vgradit.  Imam pa pomislek glede delilnikov - če gledajo samo površino radiatorja in temperaturo. Kaj pa če ima eno stanovanje nove radiatorje, ki pri enaki površini in temperaturi oddajo več moči, kot stari v drugem stanovanju? Ker verjetno gledajo površino samo kot širina x višina radiatorja. Ali pa v primeru, da so nekje 5cm debeli, drugje pa 15cm?"
    },
    {
        "role": "assistant_13",
        "message": "mi smo lani dobili delilnike, vendar kljub po večini zaprtim radiatorjem poraba ni šla dol.  Lani (brez delilnikov) 410€ na leto, letos 420 €. In to za 35m2 :|  Očitno v skupni kurlinici(mestni plin) niso zmanjšali ogrevanja, večina sostanovalcev pa je tudi zapirala radiatorje. Kam je torej šla odvečna energija? jao"
    }
]