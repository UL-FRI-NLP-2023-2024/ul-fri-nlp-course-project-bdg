[
    {
        "role": "user",
        "message": "Pozdravljeni, ima kdo idejo kam peljati dijake 4. letnika ekonomske šole (lahko kakšno podjetje ipd.) Sem pa dijakinja, ki skupaj s sošolkami išče ideje. JE pa to kot nekakšna strokovna ekskurzija, če ne bo podjetje ipd. lahko tudi navadna ekskurzija.  Hvala in lep pozdrav!"
    },
    {
        "role": "assistant_0",
        "message": "Luka Koper. Potem pa na plažo!"
    },
    {
        "role": "user",
        "message": "Naj še napišem kje smo že bili: Luka Koper, Adria Mobil, Berryshka, Domel, Mercator, Banka Slovenije, tržni inšpektorat, Parlament, Trgovina Tri muhe."
    },
    {
        "role": "assistant_1",
        "message": "Če ste že obiskali Berryshko torej hrana in pijača pride v poštev. Obiščite npr. pršutarno Lokev in kakšno vinsko klet v bližini."
    },
    {
        "role": "assistant_2",
        "message": "https://www.tms.si/"
    },
    {
        "role": "assistant_3",
        "message": "Revoz, da ne bo kdo dobil ideje da bo solo pustil :) Je pa od proizvodnjih obratov zanimiva tudi Hella na Letaliski."
    },
    {
        "role": "assistant_4",
        "message": "Če je strokovna ekskurzija, potem velja pomisliti, kaj točno želiš izvedeti na tisti strokovni ekskurziji. Katero področje ali predmet bi taka ekskurzija pokrivala?  Podjetje Jagros (centralno skladišče in uprava podjetja) in najbolj inovativen kmet leta 2017 - Matic Vizjak (Rogaška Slatina). Se bo pa potrebno dogovoriti za termin.   Lahko pa greste pogledat tudi steklarno Rogaška.   Če vas zanima, je na vidiku tudi Thermana Laško - kako deluje, različni sklopi, na koncu pa lahko greste tam v bazene ali savno. Velja povprašati, če bi vam kot skupini dali količinski popust zas toritve ki jih nameravate koristiti ta dan.  Zanimiva lokacija je tudi Premgovnik Velenje ali pa Vulkanija, če se gre bolj za zabavno ekskurzijo, lahko tudi Kobilarna Lipica.   Aktualna tematika so tudi invalidska podjetja ter s kakšno problematiko in izzivi se ukvarjajo. Ali pa greš v nasprotno smer in poiščeš par start-up podjetij, ki so že uspešna (recimo Moja Čokolada.si), pa greste na lice mesta pogledat in vprašat kako in kaj. (Če so punce, potem poišči na internetu Glina.si, si malo poglej in se odločite, če bi bilo to za vas)  Izbire imaš veliko, odvisno pa je kdaj hočete iti, kako se boste dogovorili in kakšne stroške boste imeli. Nisi povedala ali je to v okviru razreda ali v lastni režiji tako da ti lahko damo nekaj predlogov, vendar verjetno ne veliko konkretnega glede na tvojo situacijo."
    },
    {
        "role": "assistant_5",
        "message": "Pipi al pa Poli"
    },
    {
        "role": "assistant_6",
        "message": "Sij Arconi - jeklarna in valjarna oz. Štore."
    },
    {
        "role": "assistant_7",
        "message": "Po moje v naboru dosedaj obiskanih primanjkuje proizvodnih obratov, da boste bodoci ekonomisti videli, kje in kako se v proizvodnih obratih gara za tiste evre, ki jih potem vlada kuri za makete..."
    },
    {
        "role": "user",
        "message": "Hvala vsem, gre pa za ekskurzijo v okviru šole (razreda)."
    },
    {
        "role": "assistant_8",
        "message": "Definitivno vam manjka obisk še kake proizvodnje poleg Domela. Oglejte si Iskro, kjer direktor Šešok lastnim delavcem zaračunava parkirnino: https://siol.net/posel-danes/novice/del...  Oglejte si npr. delo na tekočem traku v Elektrodah Jesenice, kjer izdelujejo varilske elektrode na istih strojih kot še pred 30 leti in očitno ostajajo konkurenčni na globalnem trgu.   Spravite kakega delavca na samo in ga povprašajte o zdravju pri delu. Povprašajte delavce na traku o tresočih rokah, bolečem hrbtu ipd. Vprašajte CNC operaterje o razjedanju kože zaradi emulzije, o stalnem vdihavanju hlapov emulzije. Če boste res natančno raziskovali, boste kmalu ugotovili, da male uspešne proizvodne firme rastejo zaradi žrtvovanja lastnega zdravja pridnih delavcev.  V sloveniji je skoraj nemogoče da ti priznajo kako bolezen kot posledico neurejenih razmer na delovnem mestu, ker ima vsaka stvar nek certifikat ki dokazuje, da ustreza ne vem kakšnim zahtevam. Za privatnike so filtri za zrak predragi, študije o ergonomiji na delovnem mestu so znanstvena fantastika.  Pred hrupom se delavca zavaruje z ušesnimi čepki za 0,50€, saj uradno zadostujejo zahtevam. Čevlji ki jih delavec nosi po minimalno 8 ur na dan so dovolj dobri tisti za 20€, saj pač imajo neko zaščitno kapico, ki zadostuje pravilniku o varstvu pri delu.  Vse to in še precej ostalih stvari omogočajo slovenskim proizvodnim podjetjem da so konkurenčna v tujini saj je strošek delavca minimalen.  Če bi nek privatnik kvalitetno poskrbel za opremo zaposlenih in dal normalno plačo, bi kmalu propadel ker bi s stroški dela skoraj prišel na raven nemčije.  Mogoče še naštudirajte plače zaposlenih pri privatnikih?  Inženirju ki ga moraš plačat 1300€ neto, daš uradno minimalca dobrih 600€, ostalo pa na roke... Šef prišpara pri davkih, inženir pa potem plačuje cenejši vrtec ipd., pa sta oba zadovoljna. Če inženir rabi kredit za stanovanje, se enostavno s šefom zmeni da mu par mesecev uradno nakazuje 1300€ neto da banke ne komplicirajo, po odobrenem kreditu pa nazaj na 600€+gotovina.  Evo takole sem iz rokava stresel par ekonomskih primerov s katerimi kot strojnik živim vsak dan, ki pa nikogar ne zanimajo."
    },
    {
        "role": "assistant_9",
        "message": "verjetno ne bi bilo odveč obiskati Ekonomsko fakulteto"
    },
    {
        "role": "assistant_10",
        "message": "NEK"
    },
    {
        "role": "assistant_11",
        "message": "V Avstrijo, da boste videli tudi boljše pogoje za delo in nasmejane delavce."
    }
]