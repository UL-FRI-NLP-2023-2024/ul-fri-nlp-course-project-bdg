[
    {
        "role": "user",
        "message": "Pozdravljeni!  Zanima me koliko časa imate prenosnik preden ga zamenjate. Kaj so vaši razlogi za zamenjavo? Kaj naredite s starim? Zanimajo me mnenja predvsem ljudi, ki so imeli že več prenosnikov. Katere znamke so tiste s katerimi ste bili zadovoljni in katere ne?  Imel sem dobro mnenje o Acer prenosnikih, vendar sem imel slabo izkušnjo in NIKOLI VEČ! Sedaj se bolj nagibam k HP, Tosiba, Dell....v vrstnem redu kot sem naštel....  Povejte še vi vaše mnenje in izkušnje! Predvsem pa to na koliko časa zamenjate!  LP"
    },
    {
        "role": "assistant_0",
        "message": "Zdravo.  jaz imam HP-ja NX7010 oče pa ima HP NX9420 in sem z obema prenosnikoma zelo zadovoljen, svojega, se pravi nx7010 sem kupil rabljenega in baterija še vedno drži 3ure, star pa je nekje 2 leti, zadnjič mi je padel po tleh in na njem ni niti praskice :) tako da sem zelo zadovoljen saj sta oba zelo kvalitetno narejena  Priporočam HP-ja, zelo dobri prenosniki pa so tudi od DELL-a, SONY-a, TOSHIBE, APPLE (ampak so zelo dragi)  LP"
    },
    {
        "role": "assistant_1",
        "message": "Odsvetujem nakup HPja ... sam imam slabe izkusnje ! Ampak vedno je tako, nekdo ima dobre nekdo slabe izkusnje ... in tako je cisto pri vsaki znamki, od HP-ja pa do Appla ..."
    },
    {
        "role": "assistant_2",
        "message": "Jaka si lahko bolj specifičen glede tvoje slabe izkušnje ker tako kot si sedaj povedal ni vse skup nič..?"
    },
    {
        "role": "user",
        "message": "naj spomnim da je primarna tema koliko časa vam traja prenosnik preden ga zamenjate....ne pa katera znamka je bolša!!!!"
    },
    {
        "role": "assistant_3",
        "message": "To je čisto odvisno od potrebe, če kupiš dober prenosnik, ga imaš nekaj časa, ko pač vidiš, da ni dovolj zmogljiv za tebe ga zamenjašče seveda imaš denar ...itd..."
    },
    {
        "role": "assistant_4",
        "message": "Zamenjal sem že kar nekaj prenosnikov. Zaenkrat imam rekord cca 1 leto, več ne zdržim :) Pa ne, da bi prenosnik bil po tem času zanič, ampak sem tak tip človeka, da rad kupujem in prodajam gadgete :) Izkušnje imam s 3 znamkami.  Apple (iBook G3, iBook G4, starejši model Powerbooka in zdaj MacBook). Nasplošno so kar uredu prenosniki. Cenejše verzije (iBook, MacBook) so sicer malo slabše izdelane, ampak še vseeno nad povprečjem IMHO. Tastari PowerBook G3 je pa legendaren prenosnik. Moj je bil letnik 2000 in vse je delalo brezhibno, tipkovnica je bila kot nova, ekran odličen... Eden najbolj trpežnih prenosnikov nasploh.  Acer (Nek Aspice trenutno star cca 3 leta). Že od začetka imam slabe izkušnje ker nikoli ni delal kot je treba. Po pol leta je crknila baterija, po cca 2 letih je končno crknil cel laptop. Trenutno leži mrtev v omari. Tudi sicer imam slabe izkušnje z Acerji tako, da so se mi malo zamerili. Čeprav novejši modeli zgledajo vedno boljši.  HP (nx6125). Zelo soliden notebook za primerno ceno. Ni posebno lep ali posebno zmogljiv je pa precej trpežen. Zdržal je eno leto intenzivne uporabe brez vsakega problema. Pred pol leta sem ga dal staršem in še vedno zelo dobro služi. Verjetno bo še dolgo ostal pri hiši :)"
    },
    {
        "role": "user",
        "message": "Naj na kratko opišem mojo izkušnjo z Acerjem: po cca enem letu je monitor bil bled...od daleč gledano črno od blizu si nekaj malega videl---->servis, garancija, zamenjan disk in inverter lani novembra nekje se mi je pojavija rumena črta na zaslonu---->servis, garancija februarja garancija preteče in se mi čez dva tedna spet pojavi črta----->servis,nekako so zmutli da je šlo preko garancije konec maja spet črta!!!!! s tem da je vedno druge barve in na drugem mestu vedno pa navpična črta ki je vidna že ob zagonu računalnika. -----> pokličem servis in mi reče da je popravilo 200-250€ garancijo pa dobim 3 mesece. Glede na to da nočem dati tolko dnarja potem pa da bi lih 3 mesce mimo in bo spet črta tu se pustil črto Od maja do danes je teh črt na monitorju kar 7!!! Kaj k**** so oni popravljali če se mi po 3 mescih spet črta pojavi!!! očitno niso zamenjali pravega kosa, tistega ki je res izvor te napake. (ko sem vprašal kaj je narobe je rekel elektronika)  Za svoj prenosnik sem takrat dal pikič manj kot 2000€ zdaj po 2,5 letih pa sem tu z njim in njegovimi črtami. (Toliko drag je bil ker imam monitor 17\" in takrat je biu samo ta Acer in še nek Green...ne vem kaj s takim zaslonom ni bilo take izbire kot danes) Če pa ga dam popravit za 250€ pa pol črta pa popravit bom kmalu zapravu tolko keša da skoraj bolše da novega kupim. Zato ne vem kaj naj nardim..."
    },
    {
        "role": "assistant_5",
        "message": "Najprej sem imel Acerja Aspire 1400 pri katerem so popokali nosilci za zaslon. Malo sem jih zalepil in prenosnik še vedno deluje b.p. Star je 5 let baterija zdrži dobro uro in pol. Novi acerji so bistveno slabše kakovosti, sploh cenejši. Sedaj imam IBM T42. Boljšega skoraj ni. Ima 2kg zdrži dobri dve uri, star je 3 leta, in ga ne zamenjam za novega (razen če bo crknil).  Danes bolj kupujejo cenejše serije prenosnikov (IBM R serija, Fujitsu siemens Amilio ...) ki so manj kakovostni.  Moja izkušnja je bolje malo dražje in nekaj časa mir. Seveda so tudi tu izjeme."
    },
    {
        "role": "assistant_6",
        "message": "Se pridružujem, tudi sam mam IBM T42 že tri leta in dela BP. Ga ne mislim menjat razen če crkne.  LP!"
    },
    {
        "role": "assistant_7",
        "message": "Imam Toshibo že nekaj več ko štiri leta.   Pravzaprav dve enaki, nabavljeni hkrati.  Eno uporablja kolega, drugo jaz.  Vtisi so vaj z moje strani mešani. Po eni strani sem dobil 1A hardver za 1A-ohoho denar, po drugi strani je SW podpora proizvajalca totalen crap.  Priloženi Winsi so bili karneki. Nek batch, ki ti s CDja skopira inštalirane Winse XP na mašino, torej ne dobiš original CDja- ozoroma takrat ga nisi.  Podpora za Linux je pa bila sploh poden od podna. NIčesar. Nobenih podatkov na Toshibini strani ni bilo. Vse kar je bilo na njihovih neških straneh za slovenijo, je bil nek link na nek site entuziastov, ki so vodili knjigovodstvo in s katerimi driverji.  Razširljivost mašine je tudi zelo problematična. Toshiba se ni podvizala niti toliko, da bi omogočila folku upgrade na kak bolj pošten CPU. Še vedno imam not tistega P4M na 2GHz s 400 MHz FSB in 512K L2. Če ti ni všeč, jebat ga, izvoli izbrati naslednji podoben model, ki je v vsem skorajda enak staremu, le nove CPUje podpira...   Trajnost mašin- no ja- različna. Moja zgleda ko da jo je povozil tank in jo je odneslo v greznico, kolegova zgleda ko nova. Kakovost zaslona in ohišja -1A. Resda je ohišje kao zasnoval Piere Carden ampak zaračunal ga je očitno tudi. Stroj sem brez posebne dodatne opreme takrat plačal nekje 500+ kSIT oziroma nekje 2.600 EUR. Extra baterijo in polnilec za v avto sem plačal ohoho.  Je pa res, da sem se potem zmrdoval, ko sem priejl praktično karkoli drugega, recimo skorajda bruhnil, ko mi je računovodkinja prinesla v servis svojega GEricoma.  GLavni grehi Toshibe v mojih očeh: slaba skrb za SW podporo, sploh za Linux, boli jih ku*ac za razširljivost mašine in mastno zaračunavanje za vsak dodatek. Plusi so kakovost ohiošja, zaslona in tipkovnice, pa tudi drogbnih detajlov ( vdelani zvočnički itd).  Aja, en minus so bili akuji. Plačal sem malo bogastvo za dodatne akuje ( namesto druge diskovne enote in pričakoval da bo zaradi tega stvr bistveno dlje delala, saj si akuji deliijo breme in bi morali zaradi tega imetii tudi daljšo življenjsko dobo. Figo. Po enem letu bolj redke uporabe akujev ( stvar je bila ali ugasnjena ali pa je delala na štromu) mi obe Toshibi z vsemi akuji skupaj zdržita mogoče kako uro na polnem gasu(- 2GHz ) na napolnjenih akujih, nič več.  Ne vem, koliko se je spremenilo od takrat pri Toshibi, a zaenkrat ne mislim ponavljati teh izkušenj. Bilo je zanimivo, ampak sedaj praktično vsi znajo narediti spodoben prenosnik ( pravzaprav jih ene 5 tajvancev dela praktično za vse ostale !) in ne mislim plačevati Toshibi cenovnih premiumov.  Zato se oziram h konkurenci, ki je modularna. Lahko naročiš prenosnik po želji in če ti kaj ni všeč, je to načeloma zamenljivo. Tudi rezervni deli se dobijo v štacuni in ni treba da te odira drag domači \"pooblaščeni servis\"....  V glavnem, Toshiba je lahko fajn izbira, a sedaj ko vem, kaj bi rad imam močan feeling,\"da može to i bolje\"..."
    },
    {
        "role": "assistant_8",
        "message": "Sem imel Acerja, enega slabših modelov, ohišje in tipkovnica sta sicer bila še kar v redu, kakšnega upogibanja niti ni bilo. Baterija je bila zelo slaba, niti enega filma mi ni zdržala. Nato sem med tipkovnico in ekran priprl kabel od GSM-a in naslednji dan ko sem odprl, je bil ekran počen. Potem sem ga zamenjal s HP nx9420 in je zaenkrat v redu. Ga bom pa mel dokler bo delal."
    },
    {
        "role": "assistant_9",
        "message": "Imel sem Gericom Hummer Extreme. Mašina, ki je po specifikacijah bila super: tri leta nazaj AMD 2600+ (zelo lepo hladen, če sem ga underclockal - ventilator se sploh ni zaganjal), 512MB rama, ATI 9600 128 MB, disk 60GB, DVD pečka, ekran 1400x1050 15\". Skratka, super mašina za 1000 EUR. Že od prvega dne pa niso delali USB 2.0. Datoteke kopirane na ključe in zunanje diske so bile poškodovane. Kar nekaj... Nesel na servis (nekajkrat, ker sploh niso razumeli, kaj je napaka) in slednjič dobil upgrade biosa, ki je zadevo popedenal. Od tedaj ni delal FireWire (zunanje zvočne kartice različnih proizvajalcev so se sesuvale).   Na koncu koncev so mi ga po 1.7 leta pod garancijo zamenjali s Hummerjem z nvidio 5700 in p4 3GHz HT, ki pa je bil ... topel. Procesor se sploh ni dal underclockati. Po treh mesecih so počili panti zaslona. So mi zamenjali ohišje zaslona. Po 14 dneh je izginila slika na zaslonu in računalnik se ni hotel zbootati nekaj časa, potem pa spet delal do naslednjega blackouta. Nesel na servis, dobil nazaj po 3 tednih - popravilo konektorja grafične kartice. Po enem mesecu isti problem. Prenosnik prodal po delih (grafična se še prodaja;)  V dveh letih in pol je bil na servisu cca 3 mesece (enkrat 46 dni !!!). Res pa je, da sem tedaj prosil za nadomestnega in ga dobil. Sicer neka celeron Gericom jajca, ampak delal pa je. Gericom baterija je zdržala pol leta. Po enem letu in pol je prenosnik na baterijo deloval 3 minute.   No, sedaj sem šel na HP 6715b, pa da vidimo... Zaenkrat vzpodbudno, a star le 2 meseca."
    },
    {
        "role": "assistant_10",
        "message": "Pred enim letom sem kupil hp pavilion z italjanskimi winsi in letom garancije. Nobenih problemov, baterija drži 2-3h. Dobr ekran, altec lansing zvočniki, kvalitetno ohišje  Fotr je imel toshibo, ena stara satelite serija. Baterija je po pol leta držala max 10 min.  Poleg tega so na sistem s 128 mb sdrama naložil win me."
    }
]