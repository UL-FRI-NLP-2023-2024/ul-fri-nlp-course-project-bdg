[
    {
        "role": "user",
        "message": "Pozdravljeni,  ogledujem si videokamere pa me zanima nekaj stvari. Imam LCD TV LG 3000 32\" Hd ready (ni full hd).   Ali kamere Full HD snemajo samo v full hd resoluciji, ali tudi v nižjih resolucijah (primernih za moj lcd TV)?  Ali imajo stiskanje MPEG -4 samo Full HD kamere? Zasledil sem, da pri obdelavi HD posnetkov potrebujem zelo zmogljiv računalnik? Sedaj mam enega starega Centrina 1.5 Ghz, 521 MB Ram, 60 GB diska... Ali bi nakup HD kamere zahteval tudi nakup novega računalnika? Ali je res da SD kamere (DVD, HDD, Flash) snemajo v MPEG -2?  Ali je res, da se pri obdelavi posnetkov v MPEG -2 (SD kamere) zelo poslabša kvaliteta? Kakšna bi bila slika na moji lcd televiziji v primeru, da kupim SD kamero(ali je to dvd film kvaliteta)?  Ali je kvaliteta filma enaka, če kupim kamero na DVD, HDD ali Flash?  Hvala za odgovore!"
    },
    {
        "role": "assistant_0",
        "message": "Zanimiva tema? Tud jest sm pred takšno dilemo. Bomo vidl če bo kj nasvetov!"
    },
    {
        "role": "assistant_1",
        "message": "Ali kamere Full HD snemajo samo v full hd resoluciji, ali tudi v nižjih resolucijah (primernih za moj lcd TV)?   Zelo različno. Ampak kolikor je meni znano na HD ready TV-jih lahko gledaš posnetke s Full HD kamer.   Ali imajo stiskanje MPEG -4 samo Full HD kamere?   Načeloma je takole: SD kamere na kasetke - DV  SD kamere na kartice, DVD in HDD - MPEG2 HD kamere na kasetke - HDV = MPEG2 HD kamere na kartice, itd - MPEG4 (AVCHD)  Pri bolj eksotičnih kamerah so možne tudi druge variante.   Zasledil sem, da pri obdelavi HD posnetkov potrebujem zelo zmogljiv računalnik? Sedaj mam enega starega Centrina 1.5 Ghz, 521 MB Ram, 60 GB diska... Ali bi nakup HD kamere zahteval tudi nakup novega računalnika?   Tole definitivno ne bo dovolj.    Ali je res, da se pri obdelavi posnetkov v MPEG -2 (SD kamere) zelo poslabša kvaliteta?   Odvisno od programa. Če samo režeš in lepiš posnetke, znajo nekateri programi to narediti brez ponovnega kodiranja. Če pa dodajaš kakšne efekte, je pa kvaiteta lahko slabša.   Kakšna bi bila slika na moji lcd televiziji v primeru, da kupim SD kamero(ali je to dvd film kvaliteta)?  Ali je kvaliteta filma enaka, če kupim kamero na DVD, HDD ali Flash?   Kvaliteta je še najbolj odvisna od kvalitete kamere in pri SD ne dosega kvalitete DVD-ja. HD je povsem drug svet."
    },
    {
        "role": "assistant_2",
        "message": "Za HD vsekakor potrebuješ nov računalnik, ker na omenjenem še predvajanje ne bo delalo brez zatikanja, kaj šele za kakšno obdelavo."
    },
    {
        "role": "user",
        "message": "to se pravi da nakup hd kamere potegne še kar nekaj stroškov za sabo. A se mi pol kar se tiče kvalitete slike bolj splača nakup miniDV kamnere (sd) kot pa hdd ali dvd?  V primeru, da kupim miniDV kamero, prenesem film na računalnik, še kaj zmontiram, zapečem na DVD. Ali je slika boljša, kot pri hdd kameri?"
    },
    {
        "role": "assistant_3",
        "message": "DVD je za HD le pogojno uporaben. Na navadnega (enoslojnega) gre le 30 min videa.  Razlog za morda mal zgodnejši nakup novega PC, ki omogoča predvajanje FHD videa (če seveda financminister dopušča) je tudi treba imeti. HD video je eden od možnih...   Kter medij za shranjevanje pa je večji problem? Čist odvisno od uporabnika. Sam sem zaenkrat za HDD zaradi enotavnosti uporabe. Kartice pa bodo v nekaj letih s kapaciteto ta občutljiv del kamere povsem zamenjale. Za kasete meni osebno ni čeprav nekateri pravijo, da se dobi ven boljša kakovost?? Nikr ne kupovat variant z DVD. Prav nič dobrega se ne prebere po tujih forumih o njih."
    },
    {
        "role": "user",
        "message": "kolega mi je posodil kamero pač nek Canon na DVD - je. Na 32\" LCD - ju v najboljši kakovosti snemanja je slika porazna, pa brez nekih montaž. KAj naj rečem, z fotoaparatom IXUS 80IS posnamem filme boljše kakovosti. Tako da, MPEG-2 pri videokameri ODPADE. Če bom kaj kupil bom kupil HD kamero, do takrat pa bom snemal filmčke z fotoaparatom. Hvala za odgovore.  LP"
    },
    {
        "role": "assistant_4",
        "message": "Z dobro miniDV kamero (SD) narejeni filmi so na ravni DVD-ja. Pod dobro mislim takšno s tremi CCD-ji.  Drugače pa so kasete (tudi pri visoki ločljivosti) še vedno najboljše, če veliko snemaš na terenu, potovanjih in podobno, ko nimaš vedno pri roki računalnika, da bi spraznil disk. Kaset imaš lahko v torbi veliko, pa tudi nove lahko kupiš skoraj kjerkoli. Ko ti zmanjka prostora na disku, si v bistveno večjih težavah.  Poleg tega je katastrofa, če se ti v kameri pokvari disk (ali če ti recimo kamero ukradejo) z nekaj urami dragocenih posnetkov. MiniDV je glede tega precej varnejši način shranjevanja videa.   O."
    },
    {
        "role": "assistant_5",
        "message": "kako je pa z kamerami, ki snemajo na SD(SDHC) kartice, ki jih tudi lahko menjavas"
    },
    {
        "role": "assistant_4",
        "message": "Kakovost je precej odvisna od tega, kako močno stisnejo video. Večinoma uporabljajo MPEG4 ali kakšno njegovo različico in video tudi pri najboljši kakovosti precej stisnejo, da pride čim več videa na kartico, in večinoma so namenjene manj zahtevni ljubiteljski rabi.  MPEG4 je, podobno kot MPEG2, tudi problematičen za zahtevnejšo montažo in razne kasnejše posege (v primerjavi z DV).  Se pa najde tudi kakšna čisto dobra kamera na kartice. Prednost je v tem, da so lahko precej manjše in da so manj občutljive na grobo ravnanje (mehanizem za trak pri miniDV in disk pri HDD sta precej občutljivi zadevi). Dobro je tudi to, da imaš lahko v žepu kup kartic, slabo pa to, da so večje kartice še vedno zelo drage (v primerjavi s kasetami).  O."
    },
    {
        "role": "assistant_6",
        "message": "Kvaliteta je še najbolj odvisna od kvalitete kamere in pri SD ne dosega kvalitete DVD-ja To ne drži! SD kamera snema v ločljivosti 720x576 ali 720x480 kar je DVD standard. Te kamere porabijo cca 13GB za uro snemanja v DV formatu. Če hočeš to spravt na DVD plošček je potrebno stvar kompresirat, kar povzroči padec kvalitete. Celo v praksi se vidi razlika na CRT televizorju med predvajanjem DVD-ja in predvajanje direktno iz kamere. To pomeni, da SD kamera presega kvaliteto DVD zapisa. Je pa res, da danes ni pod razno ne kupim smeti z tako nizko ločlivostjo."
    },
    {
        "role": "assistant_7",
        "message": "Do sedaj se je govorilo le o zajemanju videa. Vsi se strinjamo, da je HD film neprimerno lepši. Kakšne pa so izkušnje z njegovim shranjevanjem za poznejše rodove?  Če v SD formatu zasede 1 ura posnetka cca 10-15GB potem HD zasede sigurno 25-30GB. Na 1TB disk dobim tako le 30-40 ur posnetkov. Če pa se igram malo z obdelavo pa mogoče pol tega (shranit original+ mogoče 2..3 vmesni verziji obdelave). Kako je kaj s časi obdelave posnetkov. Naprimer pretvorba HD posnetka v MKV format. Pred časom sem se igral s posnetki posnetimi v MPEG4 z digitalnim fotoaparatom. Pri pretvorbi v format SVCD je za en CD kapacitete 700MB le pretvorba na računalniku trajale 6-8 ur (ponavadi celo noč)."
    },
    {
        "role": "assistant_3",
        "message": "V tej temi je nekaj besed o obdelavi.  Kater medij je primeren za dolgoročno hranjenje home HD videa je pa zagotovo trenutno velik ???? Presnemavat vse na nekaj let? A na kaj. BD je še predrag za domačo rabo. HDD tudi rizični... Kasete ? Je ena verjetno precejšnja prednost, da imaš že backup narejen... A kolko časa zdrži?  Morda napačna odločitev za kamero z HD, ko razmišljam nazaj a v disku zaradi dostopa vidim prednost . Kartice pa bodo še dolgo predrage, da jih nebi brisal.  Sicer pa je zanimivo pravzaprav je zelo alarmantno, da mi prve doma posnete CD-je prebere brez težav. Kar je posneto cca. 2 leti kasneje z drugim pekačem pa so sem in tja težave. Slaba izbira pekača in medijev! +Forsiranje višje hitrosti zapisaovanja je tudi verjetno en bolj pomemben razlog!"
    },
    {
        "role": "assistant_4",
        "message": "Če v SD formatu zasede 1 ura posnetka cca 10-15GB potem HD zasede sigurno 25-30GB.  Niti ne, oziroma odvisno od kamere in ločljivosti. Tiste, ki snemajo na miniDV, uporabljajo zapis HDV, ki je v bistvu MPEG2 in ima pri 1080i enak bitrate (25 megabitov/s) kot DV pri navadni ločljivosti.  Tako da sam surovi video v bistvu ne zasede nujno več prostora kot navaden DV.  Sama pretvorba tudi ni tako zelo problematična, ker pač to narediš čisto na koncu in lahko mašina melje čez noč. Najbolj problematična je sama montaža, ko sediš za računalnikom in čakaš, da se bo kaj zgodilo;-).  Na 1TB disk dobim tako le 30-40 ur posnetkov. No, samo 30 ur posnetkov je že kar velik projekt in odkar je 1TB manj kot 100 €, ni pretirane panike. Je pa res, da je to še ena prednost snemanja na miniDV. Namreč arhiviranje posnetkov. Pri kamerah, ki snemajo na vgrajen disk ali kartice moraš video presneti na računalnikov disk. Ti pa niso ravno varni in če nočeš doživeti neljubega presenečenja, moraš imeti tudi rezervno kopijo, se pravi, da moraš vse shranit na dva diska. Če imaš video na kasetah, je to že rezervna kopija, načeloma celo bolj varna od videa na disku.  O."
    },
    {
        "role": "assistant_7",
        "message": "če gledaš na stvar kot projekt, je za 30 ur video materiala res veliko, če pa gledaš življensko, pa ti nekaj praznovanj, pomembna prireditev, kašen izlet, malo dopusta, redek obisk... hitro nanese kar nekaj ur video materiala. Min. 100€ dodatnih letnih stroškov (kje je še morebitna dodatna oprema kamere, baterije...) pa tudi ni kar tako za zanemariti.  Ne poznam kvalitete miniDV kaset, a zapis na starejših VHS kasetah je po 5-10 letil toliko zgubil na kvaliteti, da je bil praktično negledljiv.  Pa ne, da sedaj filozofiram. Tudi sam sem (in še?) razmišljam o nakupu HD kamere. Trenutno vidim glavne težave prav v shranjevanju, obdelavi in kasnejši dostopnosti posnetega video materiala.  Mislim, da bi se me tašča hitro naveličala, če bi posnetek njenega jubileja iskal celo soboto :)"
    },
    {
        "role": "assistant_4",
        "message": "Zapis na miniDV je digitalen, kar je čisto nekaj drugega od analognega zapisa na VHS. Sicer daleč od tega, da bi bil večen, a hranjen v primernem okolju zdrži kar precej, poleg tega pa lahko video vsakih pet let presnamemo na drugo kaseto in s tem \"osvežimo\". Sicer pa bodo čez recimo 10 let diski že tako poceni, da bomo vse skupaj presneli na 2x100 TB disk in bo mir;-)  O."
    },
    {
        "role": "assistant_8",
        "message": "Bil sem v podobni dilemi, na koncu pa je prevladal stari dobri miniDV. Preprosta uporaba, dela pod vsemi pogoji tudi na višini 4000 m (kjer naj disk nevezakaj nebi) Obdelava videa je še vedno na star klasičn način, v mojem primeru s Pinaclom. Posnetke pa vedno spravim na dvd plošček, ker ga tako lahko predvajam povsod in za kogar je namenjen ga tudi lahko predvaja povsod. MiniDV je še vedno zelo kvalitetna oblika zapisa in če ga misliš obdelovat z raznimi programi zelo \"kompatibilen\" temi programi. Za obdelavo pa ne potrebuješ najnovejšega računalnika, razlika je samo v hitrsti obdelave. Z novejšim, hitrim zmogljivim kompom prej z manj zmogljivim pa pol urce kasneje. Sem se pa odločil za Panasonicovo kamero: http://www.enaa.com/oddelki/foto/izd_25... 3ccd in ostali bombončki so prava stvar zame. Kvaliteta izdelka pa ravno taka kot meni odgovarja."
    },
    {
        "role": "assistant_1",
        "message": "Kvaliteta je še najbolj odvisna od kvalitete kamere in pri SD ne dosega kvalitete DVD-ja To ne drži! SD kamera snema v ločljivosti 720x576 ali 720x480 kar je DVD standard. Te kamere porabijo cca 13GB za uro snemanja v DV formatu. Če hočeš to spravt na DVD plošček je potrebno stvar kompresirat, kar povzroči padec kvalitete. Celo v praksi se vidi razlika na CRT televizorju med predvajanjem DVD-ja in predvajanje direktno iz kamere. To pomeni, da SD kamera presega kvaliteto DVD zapisa. Je pa res, da danes ni pod razno ne kupim smeti z tako nizko ločlivostjo.  Eno je ločljivost video zapisa, drugo pa dejanska ločljivost slike. Recimo Panasonic GS320 ima ločljivost 325 vrstic horizontalno in 300 vertikalno (camcorderinfo). Samo zelo dobre (profi) SD kamere se lahko primerjajo z DVD-jem."
    },
    {
        "role": "assistant_9",
        "message": "še vedno pa večina miniDV kamer piše na kaseto bolj kvaliteten zapis od kamer, ki snemajo na dvd..."
    },
    {
        "role": "assistant_10",
        "message": "Sam snemam samo še v HD (Sony SR11), backupe pa si delam lepo iz. original .m2ts fajlov, kjer 1h najvišje ločljivosti zasede 8gb."
    },
    {
        "role": "assistant_3",
        "message": "Itak. Ko enkrat pogledaš razliko v praksi postane dokončno jasno, da so ostali formati samo nepotreben dodatek na kameri... Če je treba stiskat za predvajat v SD se pa kasneje naredi."
    }
]