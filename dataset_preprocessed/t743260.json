[
    {
        "role": "user",
        "message": "Pozdravljeni.  Živim v bližini štajerske avtoceste (cca 500 m stran) in me je v zadnjih letih zaradi vse gostejšega prometa vse bolj začel motiti hrup z avtoceste. Na delu avtoceste, ki gre mimo naselja, ni nobenih protihrupnih zaščit, cesta je celo nekoliko dvignjena nad teren (nasip). Vmes so sama polja, morda par dreves in ena stanovanjska hiša. Neposredno za hišo je sicer malo bolje, ne pa dosti. Včasih se mi zdi, da hrup kar pade z neba in da je težko natančno določiti vir.   Vprašanje za vse, ki se spoznate na fiziko: kako se giblje tovrsten hrup po terenu, glede na vir? Načeloma mi je jasno, da se zvok širi tja, kjer je neoviran.   Ali velja, da če vidim vir hrupa, da ga bom tudi slišal? Oziroma če bi na svoji parceli postavil ograje / zidove, ki bi prekinili pogled na vir hrupa, bi bilo kaj bolje?  Verjetno je najbolj učinkovita zaščita čim bližje viru hrupa? Sem sicer pisal na dars, pa so rekli da po obstoječih meritvah (iz kriznih časov, ko res ni bilo prometa v primerjavi z danes) ni preseganja.   V resnici me zadeva že tako moti, da je postala podzavestna in celo razmišljam o selitvi. Ampak pomoje bi se razen kakšne vukoj... v smislu bližine trgovine, vrtcev, šol, ipd hrupu v taki ali drugačni težko ognil...  Imate kakšen drug predlog, kaj narediti? čepke za ušesa, hipnoza? :)"
    },
    {
        "role": "assistant_0",
        "message": "Nimaš kaj dost, ko si zunaj se zadržuj za hišo, na hišo montiraj boljša okna (sploh če maš tam spalnico)...  Se pa sčasoma navadiš tudi na promet."
    },
    {
        "role": "assistant_1",
        "message": "Živel sem ob tovorni železniški postaji lj-polje, kjer se praktično vsa aktivnost dogaja ponoči, pa sem se navadil. Vse se da, če je volja.  Za širjenje hrupa si predstavljaj valove na vodni gladini, le v treh dimenzijah. Kako bo ovira, ki bi jo postavil, zmanjšala hrup, je odvisno od njenih dimenzij, relativne lokacije glede na tebe in vir ter frekvenc. Malo srednješolske fizike, nariši si sceno in poračunaj, če lahko dosežeš željen efekt"
    },
    {
        "role": "assistant_2",
        "message": "gibanje zraka (veter ) vpliva na hrup"
    },
    {
        "role": "user",
        "message": "hvala za odgovore. tudi sam opažam, da je veter pomembnem faktor. žal po drugi strani opažam, da je v teh koncih (vsaj po mojih opažanjih) prevladujoča smer vetra bolj ali manj ista ali vsaj predvidljiva  @assistant_1: je res, da je to srednješolska fizika, ampak od takrat je že dolgo, otroci pa tudi še ne bodo kmalu tam :)"
    },
    {
        "role": "assistant_3",
        "message": "Postavi \"zeleni zid\", torej posadi neko drevje na tisti strani s katere prihaja hrup."
    },
    {
        "role": "assistant_4",
        "message": "Edino učinkovita zaščita je protihrupna ograja, ki pa ima največji učinek, če je postavljena tik ob vir hrupa, torej ob avtocesti. Pojdi na Atlas okolja, približaj karto na svojo lokacijo tako, da bo vidna avtocesta. Potem vklopi sloj okolje/strateške karte hrupa/pomembne ceste Lnoč in Ldvn DARS in Lnoč in Ldvn DRSC.  Pokazalo ti obremenjenost s hrupom pri vašem objektu. Katre so nekaj let stare, ampak se pripravljajo nove.  V kolikor so v okolici vašega objekta še druge ceste, je mejna vrednost kazalcev hrupa Ldvn 59 dB(A) in Lnoč 59 dB(A). V kolikor imate te vrednosti presežene gre za čezmerno obremenitev. Vrednosti na Atlasu okolja so pridobljene z modelnim izračunom. V kolikor želiš natančne je potrebno opraviti meritve hrupa, ki se opravijo pred najbolj izpostavljenim fasadam objekta. Če so mejne vrednosti presežene se lahko spustiš v pravne postopke.  S postavljanjem zidu ne boš kaj dosti rešil. Poglej si še tole brošuro: http://ims.si/documents/literatura/okol..."
    },
    {
        "role": "assistant_5",
        "message": "kot je rekel uporabnik: Posadi drevesa. Imas tudi hitrorastoce vrste, ki bi dokaj hitro naredile ograjo. Tudi lovorikovec recimo lahko v nekaj letih brez problema zraste 3m v visino (ce seveda ne kupis 5cm sadik) in ti s tem ze kar precej umiri zvok (in tudi veter). To mislim (zasaditev), da bi ti bila najcenejsa resitev, ker DARS je verjetno ne bo naredil.  Ce rabis se hitrejso resitev pa posadi bambus - samo pazi, tega se potem ne bos vec kar tako resil. Ta ti lahko zrase 3-4m v dobrem letu. Ali pa ga nasadi pri avtocesti - tako bos imel ti zascito pred hrupom, s poznejsim resevanjem odstranjevanja pa se bo ukvarjal kdo drug :D"
    },
    {
        "role": "assistant_6",
        "message": "@assistant_1 je 8. apr 2019 ob 18:29 izjavil:Živel sem ob tovorni železniški postaji lj-polje, kjer se praktično vsa aktivnost dogaja ponoči, pa sem se navadil. Vse se da, če je volja.   Sicer cisto anekdotni primer, a vseeno, jaz sem se bistveno lazje navadil ziveti blizu zeleznice, kot pa zelo prometne ceste. Nimam pojma zakaj. Mogoce zato ker je cesta res hrupna 24/7, vlaki pa vseeno ne vozijo ves cas?"
    },
    {
        "role": "user",
        "message": "Fiti, najlepša hvala, zelo koristne informacije. Za Atlas okolja nisem vedel, odlično orodje, ne samo za moj konkreten primer. Tudi brošura je lepo odgovorila na moja vprašanja, brez potrebe po srednješolski fiziki.  Urosh, ideja z bambusom ob avtocesti ni slaba :)  @assistant_6, se strinjam, tukaj gre za konstanten hrup in ta se mi zdi najbolj moteč. tudi bližnja cerkev nabija, ampak to vsaj mine"
    },
    {
        "role": "assistant_7",
        "message": "@user je 8. apr 2019 ob 17:30 izjavil: V resnici me zadeva že tako moti, da je postala podzavestna in celo razmišljam o selitvi. Ampak pomoje bi se razen kakšne vukoj... v smislu bližine trgovine, vrtcev, šol, ipd hrupu v taki ali drugačni težko ognil...  Imate kakšen drug predlog, kaj narediti? čepke za ušesa, hipnoza? :)   Če v vasi še koga moti, se sestanite in spišite skupen zahtevek investitorju, naj postavi protihrupno ograjo. Če je ograja prava, po standardih, zagotovo ublaži hrup.   Če pa samo tebe moti, pa sam spiši zahtevo."
    }
]