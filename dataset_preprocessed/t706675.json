[
    {
        "role": "user",
        "message": "Zdravo, ne spada lih to v to skupino sam bi rabu pomoč. nakazat morm denar na trr in pač se nikol tega nism delu in neznam. sm mal brsku po netu in vidm da to lohka nardiš z pomočjo UPN-ja da ga izpovnš pa je to to. a se da še kako drgač hitrej?  lp hvala"
    },
    {
        "role": "assistant_0",
        "message": "Lahko to storiš na (spletni) banki.  Seveda pa povsod moraš plačati provizijo."
    },
    {
        "role": "assistant_1",
        "message": "Plkačilo provizije je odvisno od paketa.  Sam ne plačam nič ."
    },
    {
        "role": "user",
        "message": "Jst nimam te možnosti da bi lohka prek spleta nakazu :D Seprau je UPN najbl primern?"
    },
    {
        "role": "assistant_2",
        "message": "ja. Ne pozabi vzeti osebne, ko boš šel plačat. Obravnavali te bodo kot da si ti pral miljarde v NLBju"
    },
    {
        "role": "user",
        "message": "sam se neki. tle gledam https://ojla.si/poslovanje/placilo-trr/ na upn nerabs dt svojga trrja sam od unga k nakazs. k pa pogledam slike na net pa kaze ist drgacn obrazc?"
    },
    {
        "role": "assistant_3",
        "message": "Plačilo po predračunu, plačilo na TRR, plačilo položnice, plačilo UPN... Vse te možnosti so praktičlno ena in ista stvar, v osnovi je to nakazilo denarja na TRR preko UPN plačilnega obrazca oziroma naloga.  Svojega TRRja ni potrebno pisat, ker ga vsi ljudje itak nimajo. Napisat pa moraš svoje ime in priimek ter naslov. Da pa bo prejemnik denarja nedvomuno vedel kdo pošilja imaš možnost izpolnit dve polji; namen plačila in referenca. Ni vedno potrebno obojega, kaj moraš napisat v ta dva okenčka pa ti pove tisti ki ti izda račun (spletna trgovina ali podobni).  Če res rabiš osebno pokazat pri plačevanju UPNja pa ne vem, sem to v banki počel nazadnje že kar nekaj let nazaj."
    },
    {
        "role": "assistant_4",
        "message": "@assistant_3 je 30. avg 2017 ob 15:40 izjavil:  Če res rabiš osebno pokazat pri plačevanju UPNja pa ne vem, sem to v banki počel nazadnje že kar nekaj let nazaj.   Na pošti v določenih primerih hočejo osebno."
    },
    {
        "role": "user",
        "message": "seprau ce uzamm UPN ubrazc na posti pa izpovnm nerabm napisat svojga trr?"
    },
    {
        "role": "assistant_5",
        "message": "Namen plačila in referenca sta vedno obvezni polji. Pod namen plačila napišem kar rečejo da je treba napisati. Če ni nič rečeno, pa ponavadi napišem \"Plač.rač.št. xxxxx\", kjer je xxxxx številka računa. Pod referenco ravno tako napišeš sklic in referenco, ki ti jo povejo. Najpogostejša sklica v Sloveniji sta SI00 ali SI12. Obstajajo tudi drugi, ki pa so bolj redki. Če sta na računu podana tako sklic kot referenca, napišeš ta dva. Če ti na računu nič ne piše kateri sklic uporabi, je pa napisana referenca, uporabiš sklic SI00, pod referenco pa napišeš kar ti piše na računu. Če nimaš niti sklica, niti reference, uporabi sklic SI99. V tem primeru mora referenca biti prazna. V zadnjem primeru priporočam dober opis v polju \"Namen plačila\". Razen, če nakazuješ prijatelju/sorodniku/znancu. V tem primeru bo že vedel zakaj in od kje je dobil nakazilo.  Svojega TRR-ja pa ne rabiš vpisovati. Seveda pa napišeš ime, priimek in naslov."
    },
    {
        "role": "assistant_4",
        "message": "@user, če mi pošlješ na privat svoj email, dobiš referenco, kjer lahko brezplačno odpreš transakcijski račun.   Nikoli več ne boš imel težav s plačevanjem položnic. Pa še kartico Mastercard dobiš zastonj. :)"
    },
    {
        "role": "assistant_6",
        "message": "Me zanima koliko je star OP. Resno.  Gres na vecjo posto, ne bodo imeli casa tebe sprasevat za legitimacijo. Lahko tudi napises verjeten psevdonim, ce se bojis. Imas 1%, da te vprasajo za osebno. Razen ce mislis posiljati tisocake (meja je 1500?)."
    },
    {
        "role": "assistant_7",
        "message": "@assistant_6 je 30. avg 2017 ob 18:17 izjavil:Me zanima koliko je star OP. Resno.  Gres na vecjo posto, ne bodo imeli casa tebe sprasevat za legitimacijo. Lahko tudi napises verjeten psevdonim, ce se bojis. Imas 1%, da te vprasajo za osebno. Razen ce mislis posiljati tisocake (meja je 1500?).   Fant je star 20 let (namig v user name)"
    },
    {
        "role": "assistant_2",
        "message": "2 meseca nazaj so dobili na pošti nov zakon, da moraš za vsa UPN plačila pokazati osebni dokument. Včasih je bilo to nad 100€, sedaj je to vedno.  Mogoče so v tem času že kaj popustili. Sprašujejo te tudi za kraj rojstva."
    },
    {
        "role": "assistant_8",
        "message": "Greš plačat UPN v banko Delavske hranilnice, kjer je provizija manjša (60 centov), kot na pošti (1€) in ne preverjajo identiteto (vsaj pri plačevanju računov znanih prejemnikov)."
    },
    {
        "role": "assistant_6",
        "message": "20letnik ne zna placati poloznice?"
    },
    {
        "role": "assistant_4",
        "message": "@assistant_6 je 30. avg 2017 ob 22:26 izjavil:20letnik ne zna placati poloznice?    Doslej je mami skoz plačevala. :)"
    },
    {
        "role": "assistant_4",
        "message": "@assistant_8 je 30. avg 2017 ob 20:24 izjavil:Greš plačat UPN v banko Delavske hranilnice, kjer je provizija manjša (60 centov), kot na pošti (1€) in ne preverjajo identiteto (vsaj pri plačevanju računov znanih prejemnikov).   Menda ne rabiš osebne, če plačaš položnico, na kateri je spodaj računalniški izpis natisnjene kode QR."
    },
    {
        "role": "assistant_0",
        "message": "Osebno sem moral pri plačilu položnice samo na NLB pokazati do sedaj.  Ironija..."
    },
    {
        "role": "assistant_9",
        "message": "Povsod je treba, razen če ima položnica spodaj tisto kodo, ko potegne čez čitalec. Ker mora vpisat št. dokumenta."
    }
]