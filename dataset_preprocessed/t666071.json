[
    {
        "role": "user",
        "message": "Pozdravljeni, Mogoče eno neumno vprašanje, ampak na njega ne najdem odgovora oz. neke obrazložitve. Tudi moje znanje z področja fizike je bolj osnovno.Gre za temo optika - svetloba. Jasno mi je, da je svetloba vidni del elektromagnetnega sevanja. Načeloma tudi temo ( noč ) vidimo v obliki črne barve. Ali dejansko tema nima valovne dolžine? Pa še glede fotonov na to temo - so fotoni samo v svetlobnem delu ali so tudi v drugih pasih ( nižje in višje valovne dolžine od vidnega spektra )? Hvala in pohvala - nekatere teme so res super in z jasnimi komentarji lep dan še naprej"
    },
    {
        "role": "assistant_0",
        "message": "Črna \"barva\" oziroma tema ni prava barva in nima valovne dolžnine. Tema je, kadar ni nobene svetlobe, oziroma natančneje, kadar ni nobene svetlobe z valovno dolžino v optičnem delu spektra. Črna torej ni prava barva in nima valovne dolžine, gre samo za odsotnost svetlobe.   Fotoni so svetloba, katerokoli elektromagnetno valovanje (=svetloba v najširšem pomenu besede) se manifestira preko obstoja fotonov kot osnovnih gradnikov oziroma energijskih kvantov tega valovanja. Torej tudi infrardečo in ultravijolično svetlobo \"prenašajo\" fotoni, prav tako radijske in mikro- valove, pa gama žarke, rentgenske žarke, ipd. To je vse svetloba... za več poglej tudi na Spekter elektromagnetnega valovanja @ Wikipedia"
    },
    {
        "role": "assistant_1",
        "message": "Upam da bo tukaj sodeloval #000000, on bi moral o tej temi veliko vedeti."
    },
    {
        "role": "assistant_2",
        "message": "@user je 8. feb 2016 ob 11:47 izjavil:1. Jasno mi je, da je svetloba vidni del elektromagnetnega sevanja.  2. Načeloma tudi temo ( noč ) vidimo v obliki črne barve. Ali dejansko tema nima valovne dolžine? 3. Pa še glede fotonov na to temo - so fotoni samo v svetlobnem delu ali so tudi v drugih pasih ( nižje in višje valovne dolžine od vidnega spektra )?   1. Vidni del EL valovanja - pomeni, da je zaznaven z organom za vid, ki s svojo sestavo omogoca zaznavanje dolocenih valovnih dolzin.  2. Teme ne vidimo, ker gre za odsotnost fotonov, ki stimulirajo ocesne detektorje. V bistvu resnicna tema ne obstaja, ker vse, kar ima toploto(prakticno vsa materija v vesolju jo ima), oddaja neke fotone. Podobno bi lahko rekel za nocno nebo, v resnici je temno zaradi omejitev nasih vidnih organov.  3. Svetloba kot jo mi dojemamo zaseda izjemno ozek del elektromagnetnega spektra. Fotone nizjih energij oznacujemo kot IR, mikrovalove in radijske valove, visjeih energij pa kot UV, X in gama valove(zarke)."
    },
    {
        "role": "assistant_3",
        "message": "Moraš razlikovat med dejanskim stanjem in človekovo percepcijo, ki nista nujno eno in isto. Človeška čutila so zelo omejena, zato si je človek izmislil celo vrsto merilnih naprav, ki pomanjkljivosti delno odpravljajo. Niso pa tudi merilne naprave vsemogočne.  Črna barva, kot jo dojemamo ljudje, je odsotnost svetlobe. Torej, da ni fotonov, ki bi jih mi lahko zaznali.  > fotoni samo v svetlobnem delu ali so tudi v drugih pasih ( nižje in višje valovne dolžine od vidnega spektra )?   DA, fotoni so v vseh delih spektra. Samo različno valovno dolžino (in energijo) imajo."
    },
    {
        "role": "assistant_4",
        "message": "ce kot grafik se malo podlakocepim...  Tehnicno gledano ljudje ne vidimo. Imamo organe, ki doloceno obmocje EM spektra pretvorijo v elektricne signale, katere potem mozgani interpretirajo v doloceno (popolnoma mentalno) sliko.   Kar pa se tice obcutljivosti cloveskega ocesa je pa tako, kot je ze @assistant_3 napisal. V dolocenem prostoru je se vedno lahko n fotonov, pa bo meja zaznave nasih oci prenizka."
    },
    {
        "role": "assistant_3",
        "message": "Iz grafičnega stališča... črni pigment je snov, ki absorbira skoraj vse fotone v vidnem delu spektra :) Zato od (idealno) črne packe na papirju ne pride ničesar, kar bi mi lahko zaznali."
    },
    {
        "role": "assistant_4",
        "message": "Indeed. Zato je pa spektrofotometrija tako zakomplicirana tematika."
    }
]