[
    {
        "role": "user",
        "message": "Uh, sem bolj nov v temle pa me zanima, kako bi rešili tole zadevo. Do nedavnega sem imel doma mobilni internet T-2, ker sem sedaj dobil optiko, pa so se stvari postavile na glavo.  Zadeve so pri meni take, da imam na T-2 modem direktno priklopljeno TV, telefon ter router v pritličju. Od slednjega imam povezavo na drugi router v mansardi. Stara zgodba je bila, da sem iz routerja v mansardi preho USM modema dobival signal na router pa imel priklopljene naprave kot je prikazano na sliki, vendar samo ta drugi router. Zadnje stanje pa je prikazano na sliki.  Težava je, ker nekako ne znam vzpostaviti mreže. Routerja med sabo ne komunicirata. Vse skupaj bi imel rad v enem omrežju. Na drugem modemu sem izklopil DNS, mu določil statični IP ter naredil prehod preko prvega routerja. Na prvem pa sem za drugega rezerviral IP. Na obeh sem nastavil tudi brezžično omrežje na enakem SSID ki dela dobro.  Za piko na i pa bi najraje obdržal še USB modem, ki bi ob morebitnem izpadu optike skrbel za povezavo z internetom. Je to sploh mogoče?"
    },
    {
        "role": "user",
        "message": "Ups, prilagam še sliko   Mreža"
    },
    {
        "role": "assistant_0",
        "message": "Router št2. priklopi v lan port (bo deloval kot switch + wifi AP), izklopi še dhcp, \"WAN / Internet\" daš na disabled.  V primeru nedelovanja t-2 optike moraš usb modem priklopiti na mesto routerja št1."
    },
    {
        "role": "assistant_1",
        "message": "naredi tko kjo je napisal @assistant_0. 2. ruter nastaviš statični IP in na taprvem vpišeš v dhcp IP adreso in bi moglo delat. Če boš imel probleme kot jz sem mogu nastavit območje IP adres da ruter ve kje se lahko giblje z številkami. in to je to ampak če maš kak linksys se to da nastavit čisto preprosto kot je navedu @assistant_0. Nekaterim ruterjem mor pač mal več parametrov nastavt."
    },
    {
        "role": "assistant_2",
        "message": "Ne vem zakaj je zmeraj vse potrebno vezat na dhcp, ker na koncu niti več ne veš na keremu IP naslovu boš našel katero napravo (razen če delaš z rezervacijami). Jaz bi DHCP priporočal izključno za 'mobilne' naprave (takšne, ki jih občasno priključiš tudi na kero drugo omrežje). S tem se izogneš kopici težav, če nimaš dhcp pravilno postavljen, ni dosegljiv, nagaja, itd.  Definitivno pa bi vsaj routerjema dodelil fiksne IP naslove. Na ENI mreži imej samo EDEN dhcp strežnik - ne da nazadnje dva talata naslove in se po možnosti še 'strižeta', če nisi previden pri določanju območij adres, ki jih dodeljujeta.   Tisti USB modem je lahko praktična zadeva, če imaš router ki podpira multiwan in avtomatični failover. V nasprotnem primeru ga moraš pač ročno vključiti ob vsakem izpadu (na optiki so ti dokaj redki). Vsekakor bi ga priključil na isti router, na katerem imaš priključeno tudi optiko - v nasprotnem slučaju moraš spreminjati default gateway oz. routing, da bo zadeva delovala po vklopu (načeloma bi lahko konfiguriral tudi statične route, vendar s tem stvari samo še bolj zakompliciraš).  Če sem prav razumel, si imel prej in imaš tudi zdaj istega ponudnika - T-2 ? Če govorimo o dveh ponudnikih, imaš namreč lahko še dodatni problem z DNS strežniki, saj ni nujno, da vsak ponudnik dovoli query-je iz tujih omrežij. V takem primeru je najbolje, če najdeš nek nevtralni 'public' DNS (npr. Googlov na 8.8.8.8), ki bo deloval od koderkoli.  Ne razumem pa točno, kaj misliš z izjavo, da 'routerja ne komunicirata med seboj'. Načeloma routerja ne rabita komunicirati, ampak samo posredujeta promet. Bistveno je, če lahko klient priključen na router 2 pinga router 1 in obratno. Če imaš vse naprave na mreži v istem območju IP adres, bi to moralo delovati brez težav."
    },
    {
        "role": "user",
        "message": "No, DHCP na drugem sem izklopil, stvar pa ne dela. Ko na drugi router priključim PC, moram da PCju dodelit IP, poem pa probam pingat prvi router in mi napiše \"destination host unreachable\", pri tem pa izgubi en ali dva paketa. Je še kakšna ideja?"
    },
    {
        "role": "assistant_2",
        "message": "Preveri IP naslov in netmasko obeh routerjev. Preveri IP naslov in netmasko PCja.  Nastavi PC na fiksno IP adreso in potem poskusi pingati prvi router. Pazi da PC-ju ne dodeliš IP adrese, ki bi jo imela še kakšna druga naprava na mreži.  Razdeli IP naslove, ki jih uporabljaš na 'bloke'. Prvih 10 adres uporabi za routerje in switch in jih fiksno vpiši v naprave. Ostale adrese ke do .49 rezerviraj za naprave, ki jim boš fiksno vpisal IP naslov. Naslove od .50 do .99 dodeli dhcp strežniku, da jih podeljuje odjemalcem brez fiksnih IP adres. Če drugače ne gre, potem lahko še vedno ponucaš naslove od .100 do .149 za drugi dhcp strežnik. Tako ti na koncu ostane še prostor med .150 do .254, ki jih lahko ob potrebi porabiš za kakšne posebne namene.  Skratka, malo reda vnesi v mrežo, da bo stvar (vsaj zate) pregledna in logična. ... in še 2x preveri, če se nisi slučajno kje zatipkal pri vnosu kakšne IP adrese in netmaske. Ponavadi stvari ne delajo ravno zaradi takih banalitet."
    },
    {
        "role": "assistant_3",
        "message": "@user: Daj še enkrat povej kako si zvezal ruterja med sabo. Na drugem izklopi WAN port in poveži ruterja s kablom - recimo port 4 na ruterju 1 na port 4 na ruterju 2. Izklopi STP na obeh. Obema ruterjema dodeli IP v isti mreži (to sicer ni nujno potrebno je pa kar se reda tiče bolje tako). DHCP server pa praviš da si že izklopil na drugem. V tem primeru se ruter 2 spremeni v aktiven switch, ki ima v bridgeu še WiFi AP."
    },
    {
        "role": "assistant_2",
        "message": "Misliš, da ima router1 vštekan v wan port na drugem routerju? Sem predpostavljal, da že ve, da to ni dobra ideja...."
    },
    {
        "role": "user",
        "message": "IPje sem preveril, subnet je pravi, povezovalni kabel je na prvem routerju na LAN1, na drugem na LAN1, WAN je prost. Ker zadevo v dveh dnevih nisem mogel zrihtat sem se obrnil na vas - več glav več zelja . Danes sem povrnil drugi router na tovarniške nastavitve in ga šeenkrat nastavil, ker sem mislil, da sem že tolikokrat spreminjal, da se routerju že fuzla. Posumil sem že na slabo kabelsko povezavo, sem priklopil laptop na konec tistega kabla, ki gre na router2 in dela vse bp. Še kakšna ideja?"
    },
    {
        "role": "assistant_2",
        "message": "priklopi laptop še namesto router1? mogoče te pa port kaj zeza?"
    },
    {
        "role": "user",
        "message": "Kam ga naj priklopim, ter kaj bom s tem dosegel-stestiral?"
    },
    {
        "role": "user",
        "message": "No, sem stestiral tole in dobil rezultat: Destination host unreachable"
    },
    {
        "role": "assistant_2",
        "message": "Huh.... teško je razlagat, če drugi ne ve, kaj mu razlagaš :)  Glede na tvoj opis težave, si rekel, da se routerja ne 'vidita'. Nato si namesto routerja 2 priklopil prenosnik, ki je lepo videl router 1. V tem primeru je (predvidevam) prenosnik dobil IP od router 1 in ga nisi imel na fiksni IP adresi. Ker je pridobil IP naslov, je tudi lahko pingal router 1.  Potem pa si ta isti prenosnik priklopil na router 2 namesto router 1. Ker na router 2 nimaš dhcp, prenosnik že v osnovi ni mogel pridobiti IP naslova in tako tudi ne more nič pingati - tudi če je z lan1 portom vse o.k.  Skratka, če hočeš karkoli diagnosticirat, si moraš najprej nastaviti fiksno IP adreso, tako da boš neodvisen od tega, ali je kakšen dhcp na voljo ali ne. Priporočljivo je, da tako skonfiguriraš dve napravi, eno na enemu portu, drugo na drugemu - tako da boš lahko preveril tudi ping čez router do druge naprave obešene nanj in ne le, če lahko pingaš sam router.  Če ima prenosnik fiksno IP adreso in router isto, potem bi ga moral pingati na vseh Lan portih. Če to ne gre, potem je nekaj narobe s portom ali pa s kablom.  Glede na to, da si rekel, da si lahko pingal router 1 ko si se priključil na kabel, ki vodi do router 2, je očitno s portom na router 1 in kablom vse v redu. Logično vprašanje je nato, kaj je s portom na router 2.  Če mi približno slediš, kaj ti razlagam, potem boš verjetno hitro potuhtal, kako lahko pretestiraš stvari.  Vsekakor pa vedno preveri kateri IP imaš trenutno na prenosniku (ipconfig) in kateri IP ima naprava, ki jo pingaš.  Če ima tvoj router Lan porte povezane v bridge oz. switch, bi načeloma lahko definiral prenosnik in še en pc v popolnoma drugem subnetu kot router, pa bi se morala še vedno pingati na vseh Lan portih.  Medtem ko pišem, me je preblisnilo vprašanje, če si na routerju izvedel 'Apply' za vse nove nastavitve. Prav banalno bi namreč bilo, da si puliš lase, router pa še ni aktiviral novih nastavitev. Preglej še enkrat nastavitve, stisni apply in za vsak slučaj reštartaj router in še enkrat preveri nastavitve, če so res tiste, ki si jih hotel skonfigurirat."
    },
    {
        "role": "assistant_4",
        "message": "En router naj bo \"glavni\", z dhcp. Drugi naj ima drugačen IP, ki ne sme biti v DHCP scopeu in imeti mora DHCP onemogočen (zdaj se obnaša kot switch). Škatli med seboj poveže z LAN luknjami. In to je vsa znanost."
    },
    {
        "role": "user",
        "message": "Sprobal sem tudi zadnje, kar si predlagal. Na izhodu iz routerja 1 sem odstranil kabel in ga priklopil na prenosnik. Pinga sicer se, vendar še vedno napiše \"destination host unreachable\". Ko sem potem prenosnik prenesel k 2 routerju in sem sprobal vse lane sem se na vse normalno povezal in normalno pingal, lahko pa sem se pingal tudi s hubom, ki je na enem izmed portov. Malo mi da misliti, da je kaj narobe s kablom, po drugi strani pa me bega, ker če ga priklopim na mestu router 2, pa se pinga normalno. Torej, ena stran gre, nazaj pa ne?"
    },
    {
        "role": "assistant_2",
        "message": "Če piše host unreachable, potem se ne pinga (da \"SE pinga\" se smatra, če pride paket tudi nazaj, ne samo, da ga pošiljaš in ni odziva).  Če imaš 2 napravi in se ne pingata, imaš 4 možnosti: 1.) kabel zanič (daš drug kabel in probaš ponovno) 2.) port zanič (ne pomaga drug kabel, ping dela če vtakneš v drug port) 3.) IP adrese niso v istem subnetu 4.) router zanič (ping ne dela z nobenim kablom na nobenemu portu, čeprav sta napravi na istem subnetu konfigurirani)  Z malo logike in kombinatorike bi moral pogruntat kaj je zanič oz. nagaja."
    },
    {
        "role": "assistant_4",
        "message": "Imaš podvojene IPje? Ne vem pa kako lahko pingaš hub... To so neumne naprave in ne pomnim, da bi kdaj videl kakšnega, ki bi mu lahko nastavil IP. Še managable switchi so bolj redkost v so-ho svetu.  kaj sploh pingaš? Prenosnik (samega sebe)?"
    },
    {
        "role": "assistant_2",
        "message": "Tudi jaz nisem povsem prepričan, kaj pinga - upam, da vsaj on ve :)  Šalo na stran - če boš še kaj govoril o router1 in router2, potem prosim, da se držiš tega, da je R1 tisti s priklopom na T-2, 'master', ki ima dhcp strežnik za celo omrežje. Ko govoriš o R2, pa naj bo to vedno tisti 'slave', na katerem uporabljaš IZKLJUČNO Lan porte (v WAN ne sme biti nič vključeno). Včasih namreč nisem povsem prepričan ali govoriš o R1 ali R2 in potem spet obratno.  Kot naslednje bi bilo dobro, da preveriš na portih, na katerih imaš nekaj vključeno, če ti sveti lučka na tem portu. Vsaj običajno imajo routerji, switchi in mrežne kartice lučko, ki ti kaže, če je link na določenem portu oz. med dvema napravama ok (da veš, da ni problema s kablom).  Ko to preveriš pa naredi 'inventuro' in nam napiši, na katerem IP naslovu imaš R1, R2, prenosnik (upam da imaš vse troje na fiksnih IP naslovih) ,... Napiši, katere IP naslove dodeljuješ preko DHCP.  Napiši kakšne routerje imaš in če lahko na routerju v konzoli ali kako drugače pingaš. Če lahko probi na routerju samega sebe pingat (da se prepričaš, da je res na tisti IP adresi, na kateri ti misliš, da naj bi bil).  Pri vsem tem, mi še to ni jasno, kako lahko upravljaš R2, če praviš da se nanj priklopiš s prenosnikom in ti reče 'network not reachable'. Si nanj povezan preko RS232? Ali kako si preveril, da je dejansko na tisti fiksni IP adresi, ki si mu jo dodelil?"
    },
    {
        "role": "user",
        "message": "Evo moje nastavitve. Router 1 je priklopljen ditektno na modem T-2. Na njem imam nastavljeno: IP: 192.168.1.1 Subnet: 255.255.255.0 Gateway: 192.168.1.1 DNS: 84.255.209.79, 84.255.210.79 IP Range: 192.168.1.2-254 Rezervacija IP: Router 2: 192.168.1.2 HUB: 192.168.1.254  Router 2 je preko LAN1 priklopljen na router 1 na LAN1: IP: 192.168.1.2 Subnet: 255.255.255.0 Gateway:192.168.1.1 DNS: auto  HUB je priklopjen na LAN2 na router 2, ima 4 USB vhode za različne naprave: IP: 192.168.1.254 in ja, HUB se lahko pinga!!!  Na router 2 se povežem preko mrežnega kabla med prenosnokom in routerjem in dela vse OK na vseh portih. Ko sem se povezal preko hišne inštalacije pri router 1 pa napiše \"destination host unreachable\". Zanimovo pa je, ko isto zadevo sprobam v nasprotni smeri, ko se priklopim na hišno inštalacijo pri router 2 in se povežem na router 1, kjer dela vse normalno. Tole me najbolj bega. Danes bom dobil 20m UTP kabel, ki bo simuliral hišno inštalacijo, da vidim, če je tukaj vse OK."
    },
    {
        "role": "assistant_4",
        "message": "Aha, ti izpuliš hiśni kabel iz routerja 1 in ga vtakneš v prenosnik? Ja v tem primeru ostaneš brez ipja. Pa dej povej, kaj imaš to za en hub. Me res firbec matra."
    },
    {
        "role": "user",
        "message": "Belkin Home base http://www.belkin.com/IWCatProductPage...."
    },
    {
        "role": "assistant_4",
        "message": "aha. Network USB hub..."
    },
    {
        "role": "assistant_2",
        "message": "Lepo si napisal IP adrese - manjka pa informacija, kaj za eno adreso imaš na prenosniku, ali je statična ali jo dodeljuješ preko dhcp.  Za routerja si mislim da že povedal, da imaš oba na statičnem IP, kaj pa tisti Belkin Hub? Ima statičen IP ali ga dobi preko dhcp?  Kar se tiče konfiguracije DHCP na R1, ti svetujem, da takoj zmanjšaj range IP adres. Spremeni razpon adres, ki jih dodeljuješ na območje 192.168.1.100 - 192.168.1.149.  Rezervacije lahko uporabljaš dodatno - te se dodeljujejo potem POLEG tistega definiranega območja. Tako lahko npr. sčasoma vse računalnike, mobije, tv, itd. pomečeš na rezervacije in jim lepo dodeljuješ rezervirane IP naslove, tako da boš vedno vedel na katerem IP naslovu se nahaja katera naprava.  Če boš enkrat definiral rezervacije za vse naprave v hiši, lahko te iste rezervacije dodeljuješ tudi preko dhcp na routerju 2. Tako bodo tudi naprave na tem koncu mreže dobile IP, če router 1 iz kateregakoli razloga ni dosegljiv. Ne smeš pa na router 2 uporabiti istega dinamičnega območja. Tu potem uporabljaj 192.168.1.150-192.168.1.199  DHCP pa ne uporabljaj za dodeljevanje IP naslovov routerjev, hubov, tiskalnikov. To so naprave, ki jih želiš imeti VEDNO dosegljive, pa če dela dhcp ali ne. Kot sem rekel, moraš tudi prenosnik nastaviti na FIKSNO IP adreso, če hočeš izvajati diagnostiko na mreži. Pri tem ne škoduje, če imaš nastavljeno fiksno IP adreso, pa poleg tega še rezervacijo na dhcp - ker dhcp v tem primeru ne bo šel spraševati. Lahko pa po zaključenem testiranju preklopiš s fiksne IP adrese na dinamično, pa bo dobival isto IP adreso preko dhcp.  Ker ne vem, ali si ali nisi prenosnik nastavil na fiksno IP adreso, ti tudi ne morem reči, kaj se je zgodilo, ko si prenosnik priklopil namesto routerja 1 na hišno inštalacijo. Če nisi izklopil pridobivanja naslova preko dhcp, je tvoj prenosnik ostal brez IP naslova in bi lahko pingal samo še lokalni loopback 127.0.0.1 in nič drugega.   V glavnem..... če se s prenosnikom priklopiš namesto R1 na hišno napeljavo, ki pelje do R2 - imaš isto ali drugačno sliko, kot če se s prenosnikom vklopiš direktno v R2 namesto hišne napeljave, ki pelje k R1? Če je slika ista, potem najbrž ne bo kabel kriv - prej bom posumil, da prenosnik nisi nastavil na fiksno IP adreso."
    },
    {
        "role": "user",
        "message": "IP na prenosniku moram imeti statičen, sicer s povezavo ni nič (govorim za router 2). IP na HUB je statičen 192.168.1.254 Tole nisem vedel, da mora biti range na R1 drugačen kot na R2. Jaz sem mislil, da mora R1 pokriti celotno področje, R2 pa pade v del tega območja. Trenutno je nastavljeno na R1 2-254, na R2 pa 100-254, bom pa to spremenil. Po tvojem predlogu bom dal za R1 100-150, R2 pa 200-254, zaradi statičnega IP Huba. Imam pa težavo, če hočem na R1 naredit rezervacijo za R2, torej 192.168.1.2, mora biti to v nastavljenem območju. To pomeni, da bo R2 od sedaj naprej nastavljen na 192.168.1.100. V glavnem..... če se s prenosnikom priklopiš namesto R1 na hišno napeljavo, ki pelje do R2 - imaš isto ali drugačno sliko, kot če se s prenosnikom vklopiš direktno v R2 namesto hišne napeljave, ki pelje k R1? Točno tako, če se priklopim namesto R1 mi napiše \"destination host unreachable\", če pa se priklopim namesto R2 je pa vse OK. Malo si mi odpl oči, bom testiral popoldan, ko pridem domov."
    },
    {
        "role": "assistant_3",
        "message": "@user je 9. avg 2012 ob 10:57 izjavil: Imam pa težavo, če hočem na R1 naredit rezervacijo za R2, torej 192.168.1.2, mora biti to v nastavljenem območju. To pomeni, da bo R2 od sedaj naprej nastavljen na 192.168.1.100.  Ne. DHCP nastaviš na nek rang, jaz imam recimo od 21 do 100. Rezervacije za statiko delam pa od 2 do 20. Prvi ruter je 1 drugi pa 254. DHCP server teče samo na prvem. Ruterja sta povezana med sabo prek switchev in imata izklopljen STP."
    },
    {
        "role": "assistant_2",
        "message": "Še vedno nisi dobro razumel logiko dhcp-ja.  dhcp je popolnoma neodvisen strežnik, ki na povpraševanje iz mreže podeljuje IP naslove in druge informacije (na routerju je malo bolj skromen, na kakšnem win serverju pa lahko dhcp streže še kup drugih informacij).  Poleg nekega območja, ki ga podeljuje, lahko dhcp strežnik dodeljuje tudi določene IP naslove, ki smo jih vezali na ARP adreso neke mrežne naprave - temu rečemo potem rezervacije. Rezervacije so lahko tudi izven tistega območja, ki ga dhcp strežnik podeljuje (vsaj doslej še nisem imel težav, da stvari nebi mogel tako konfigurirati - če to pri tebi res ne gre, potem imaš skrajno butasto implementacijo dhcp strežnika na routerju).  Če na neki napravi nastavim statični IP, ta potem ne hodi spraševati dhcp strežnika. Zato dodelim tej napravi nek IP naslov, ki NI v območju dinamičnih IP-jev, ki jih streže dhcp strežnik, da se mi nebi slučajno zgodilo, da bi dhcp strežnik IP adreso te naprave dodelil še neki drugi napravi, zaradi česar bi prišlo do konflikta.  Čim v mrežo vneseš še en dhcp strežnik, se ti lahko zgodi, da bo vsak po svoje dodelil isto IP adreso dvema različnima napravama in imaš spet konflikt. Zato se območji dinamičnih IP naslovov ne smeta prekrivati. Lahko pa oba strežeta iste rezervirane IP naslove, saj so ti vedno namenjeni točno določeni napravi.  Območje dinamičnih IP naslovov, ki jih podeljuje dhcp strežnik, naj bo čim manjše. Prešteješ število naprav, ki jih imaš in veš, koliko dinamičnih naslovov mora dhcp strežnik podeljevati. Nobene potrebe ni, da imaš nastavljeno območje stotih IP naslovov, če imaš na mreži vsega pet naprav, ki uporabljajo dhcp. V tvojem primeru, bi zadoščalo že 10 dinamičnih IP naslovo in prav nobene potrebe ni, da nastavljaš 100 dinamičnih IP-jev. Torej lahko brez bojazni nastaviš dhcp na R2 na manjše območje in še vedno uporabljaš nespremenjen statični naslov na hubu. Tudi ne rabiš zaradi dhcp prestavljati R2 na 192.168.1.100, sploh pa potem ne SMEŠ tega IP-ja imeti v dinamičnem poolu dhcp strežnika, da ne pride do konflikta.  Ne vem, kdo ti je natvezil, da moraš imeti dhcp v območju nekega statičnega IP naslova. Statični naslovi so povsem neodvisni od dhcp. ČE pa že slučajno pade statični IP neke naprave v območje, ki ga podeljuje dhcp strežnik, potem moraš obvezno naresti rezervacijo, da dhcp strežnik nebi slučajno te IP adrese dodelil neki drugi napravi.  Sicer pa čim več napravam skonfiguriraj statične IP naslove. DHCP je praktičen, ko npr. nameščaš nek operacijski sistem, da lahko gre naprava po morebitne popravke in gonilnike še predenj skonfiguriraš fiksno IP adreso. Kasneje pa DHCP dejansko pride v poštev bolj za prenosnike in druge mobilne naprave, s katerimi se priklapljamo na različna omrežja, tako da nam ni treba vsakič na roke popravljati IP naslov in gateway. Pri bolj statičnih napravah (tv aparat, desktop računalniki, routerji, hubi, tiskalniki) pa lahko nastaviš fiksno IP adreso na sami napravi in si povsem neodvisen od dhcp strežnika. V tvojem omrežju imaš tako (po sliki sodeče) vsega TRI naprave, ki potencialno potrebujejo dhcp strežnik. Vse ostale lahko konfiguriraš na fiksne IP naslove in so lahko povsem neodvisne od dhcp strežnikov. Če stvari tako pošlihtaš, boš na koncu na vsakem dhcp strežniku rabil kvečjemu 10 IP naslovov veliko dinamično območje.  Da še enkrat ponovim bistvo: če neki napravi skonfiguriraš fiksni IP, potem ta IP nima kaj početi v območju, ki ga streže dhcp strežnik. Če slučajno vseeno pade v to območje, pa moraš naresti rezervacijo, da dhcp strežnik ne dodeljuje tega naslova drugim napravam.   Upam, da je sedaj bolj jasno."
    },
    {
        "role": "user",
        "message": "Se opravičujem za mojo tečnobo, sedaj sem vsaj pogruntal kaj je narobe. Vse sem nastavil tako kot si predlagal, le razponi so malo manjši. Pa spet ni delalo. Potem pa sem zamenjal kabel in ga preko stopnišča potegnil med routerjema in voila, vse dela BP. Tako kot mora in sem pričakoval. Torej sledi, dobil bom tester za kabel in videl, kaj je narobe. Vsem še enkrat hvala za potrpežljivost zaradi mojih težav."
    },
    {
        "role": "assistant_2",
        "message": "Glavno, da si se kaj novega naučil (in morda še kdo, ki je slučajno prebiral zadeve)."
    },
    {
        "role": "assistant_5",
        "message": "Tudi jaz bi imel eno prošnjo z vpostavitvijo brezžičnega omrežja.  Situacija je taka, da imamo v HIŠA-1 optiko siol 20/20. Ker pa se selimo v sosednjo hišo (HIŠA-2) približno 30m od HIŠE-1, sem se odločil za brezžično povezavo med obema hišama 1-2. Na razpolago imam Linksys160NL in TP-Link TL-WR1034ND ruterja oba z DD-WRT.  Kako sedaj vpostaviti najboljšo povezavo, da bom v HIŠI 1 in 2 lahko uporabljal WiFi in UTP?  WDS? ...  Delam prvič in nebi rad kaj zakomliciral...  Hvala in LP, Mitcho"
    },
    {
        "role": "assistant_4",
        "message": "Kabel zakopl od anga kevdra do drugega. Sicer pa linksys pa ddwrt in kot bridge/repeater nastavit. Ampak košta več kot 30m kabla 15cm v zemljo zataknit."
    },
    {
        "role": "assistant_2",
        "message": "Kakorkoli obrneš - kabel je še zmeri kabel, wifi je pa 'tko-tko' - bolj zasilna rešitev, kot pa trajna.  Če se hočeš izogniti problemom zaradi počasnosti linka, slabega signala (če boš imel router v hiši, bo moral signal najmanj skozi dva zunanja - debelejša zida hiš!), dodatnim antenam, itd., se na takšni razdalji najbolj splača potegniti UTP kabel (oz. če finance niso problem, optičnega) in uživati v polni prepustnosti gigabitnega omrežja brez motenj."
    }
]