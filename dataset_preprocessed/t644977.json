[
    {
        "role": "user",
        "message": "Imamo pom. stroj Candy CDF-325. Začela se je pojavljati težava: Po okoli 1-2 min. po vklopu programa (vseeno katerega) začne stroj ciklati: prićne utripati lučka za trenutni program, stroj za trenutek obstoji(utihne), nato pa se spet skuša pognati,mu ne uspe in spet utihne in ponovno isto. Ponastavitev programa ne pomaga. Včasih na programu z največjo temp. (75st.) se napaka ne pojavi in opere normalno. Predvidevam, da se to pojavi ob prvem vklopu obtočne črpalke. Filter in ventilatorja so očiščeni. Ko stroj odprem, je na dnu voda.  Torej električni ventil dela, senzor nivoja dela. Sumil sem, da ima težavo obtočna črpalka. Aparat sem razdrl, preveril delovanje obtočne črpalke, izhodne črpalke, obeh senzorjev nivoja, temperaturni senzor, grelec, pod grelcem v isti cevi je nekakšni tlačni senzor-tudi deluje, zamenjal sem elektroniko s podobno - iz modela CDF-312, napaka ostaja. Preveril sem vse razen sifona v stranici, vendar ta je za funkcijo odtoka vode.  Kakšna ideja?"
    },
    {
        "role": "assistant_0",
        "message": "Ko se napaka pojavi, na roke nalij sam še več vode.  Če dela isto še naprej je problem drugje. Drugače so senzorji nivoja ali el. ventil za vodo."
    },
    {
        "role": "user",
        "message": "Ja, sem poizkusil, kar mi je svetoval @assistant_0. V stoj sem na dno dolil najprej 1 liter -> isto, stroj se še zaganja, nato še en liter -> stroj preko visokega senzorja nivoja zazna preveč vode, vklopi iztočno črpalko, da odvede presežek, nato stroj zacikla 4-5krat, nato pa se požene, deluje naprej. Lahko, da slučajno, ker sem dal program 75stopinj. Iz tega sklepam, da senzorja nivoja normalno delujeta, kar sem ugotovil že prej. El. ventil za vodo deluje, ker sicer v stroju na dnu ne bi bilo vode. Bom poizkusil še enkrat vključiti program eko"
    },
    {
        "role": "user",
        "message": "Ko sem postopoma dolival vodo v aparat, sem s prstom meril nivo na dnu pri vratih, da ne bi slučajno nivo presegel vrh spodnjega tesnila in bi se voda vlila iz aparata. Pri tem sem občutil, da je spodnje tesnilo prekrito z nekakšnimi algami, usedlinami ali umazanijo. Možno je, da se je ista umazanija pojavila tudi kje drugje v sistemu in zaradi tega aparat cikla -> zamašene cevi obremenjujejo črpalko. Vendar na dnu aparata je fini filter, preko katerega podobna umazanija ne bi smela in ko sem aparat imel narazen, sem iztaknil tudi vse cevi, jih pregledal in nisem zaznal podobnih usedlin. Sedaj sem pognal 32 minutni program / 50stC in dela normalno že 15 minut, napaka zaganjanja se ni pojavila."
    },
    {
        "role": "assistant_0",
        "message": "Umazanija je prisotna v ceveh vsekakor, mogoče je tudi motor črpalke kako blokiran - zobotrebec, smet.  Je možnost, da imaš okvarjen motor ali kondenzator črpalke ?"
    },
    {
        "role": "user",
        "message": "Ja, če bi bil v okvari kondenzator, potem črpalka ne bi zagnala nikoli, niti brez vode, sedaj mi je pa ravno končal kratki program. isto velja za motor. Je pa res, da ko vklopi črpalko, potem lučka izbranega programa malo izgubi moč, kakor bi res prišlo do kakšne preobremenitve. Ne morem se spomniti, ali je pred okvaro bilo isto. Bom jutri še nekajkrat poizkusil različne programe in povem več."
    },
    {
        "role": "assistant_1",
        "message": "Preveri še stanje tahometra."
    },
    {
        "role": "user",
        "message": "Po daljšem času spet pišem: danes sem si spet vzel malo več časa za preizkuse. Najprej poizkusim pognati EKO program (45stC) in se ustavi(prične ceklati) po okoli 2 min po startu, nato stroj resetiram in poizkusim običajen prog.-65stC, spet isto. Nato pa štartam prog. za zelo umazano posodo(75stC) in sedaj že pere okoli 10 min - po izkušnjah vem, da bo opral do konca. Očitno glavna elektronika ni kriva, ker sem včeraj dal nazaj orig. elektroniko (prej sem imel začasno vgrajeno elektroniko od sorodnega modela CDF-312) in se zadeva obnaša enako. Model, ki ga imam je CDF-325. Nimam ideje, kaj bi še lahko preizkusil. Če so zamašeni, oz. slabo pretočni kanali za vodo, bi se zadeva obnašala enako pri vseh izbranih programih.  @assistant_1: vgrajena obtočna črpalka nima tahometra- je samo on-off, brez regulacije. Takšna, kot je na naslednji fotografiji (samo dva priključka): http://www.amazon.co.uk/Candy-CDF-325-R...  Možno pa je, da ima ta črpalka že kak medovojni stik. Sicer še deluje, ampak obremenjuje elektroniko, zato ob vklopu črpalke lučka izbranega programa rahlo zabrli. Vendar to bi se moralo zgoditi pri kateremkoli programu, zato to možnost izključujem. Ali ima kdo od vas dostop do kakšnih Candy servisnih strani, da dobim servisna navodila za ta aparat?"
    },
    {
        "role": "user",
        "message": "Včeraj sem prišel do zaključka, da je 'hin' obtočna črpalka. Ko sem jo razdrl(odstranil navitje z jedrom, razstavil obod turbine in potegnil ven turbino z vrtečim magnetom), sem opazil, da se v plastičnem ohišju, kjer je magnet, nahaja voda - moker magnet, ostanki soli. Verjetno je to krivo, da črpalka med delovanjem preobremenuje elektroniko. Voda sicer ne pride v stik z jedrom z navitjem, ki je nameščeno okoli plastičnega ohišja z magnetom.  Črpalka je proizvajalca ASKROLL model M 96_3, koda : 41014580, takšna kot je na slikah:http://www.tsm-fr.fr/moteurs-de-cyclage... Cena je zasoljena, tako da se trenutno nagibam v smeri nakupa podobnega candy aparata v okvari, da dobim črpalko, če je seveda napaka drugačna. Ali pa če ima kateri od vas takšno črpalko za prodat?"
    }
]