[
    {
        "role": "user",
        "message": "Pred dnevi je Stanovanjski sklad objavil razpis za najem stanovanj po raznih koncih države. Sam sem malo pregledal ponudbo in se mi zdi, da so cene najema ne samo tržne, ampak si upam trditi, da če si nekdo vzame čas, se da najti za najem bistveno bolj ugodne ponudbe.   Sploh pa ne razumem, zakaj bi nekdo najemal povsem neopremljeno stanovanje (razen kopalnice), v katerega moraš vložiti za opremo recimo 10.000 € in ko prekineš najem ni to vse skupaj vredno nič, kuhinje pa ponavadi tudi ne moreš vlačiti naokrog iz najema v najem.  Ob tem je zanimivo tudi to, da teh stanovanj ne moreš kar najeti, ampak moraš celo \"zmagati\" na razpisu, kjer točkujejo vse živo, kot bi šlo za neprofitni najem ali celo neka brezplačna socialna stanovanja za mlade družine brez resnih prihodkov.  Stanovanjski sklad se mi zdi v teh časih čisto navadni \"vojni dobičkar\". Na eni strani kupujejo stanovanja po zelo ugodnih cenah, ker gre za velike količine (če greš sam kupovat isto stanovanje, te stane vsaj 30% več), na drugi strani pa to naprej oddaja po cenah, ki so celo nad tržnimi."
    },
    {
        "role": "assistant_0",
        "message": "Zelo na kratko povedano: Stanovanjski sklad je socialna ustanova, ki učinkovito socializira izgube slovenskih bank. Sklad podpira napol propadle nepremičninske investitorje, da bi banke dobile svoj denar nazaj. Da je pa zadeva še hujša, pa sklad s kupovanjem stanovanj, ki jih nihče ni hotel nabaviti, viša ceno na trgu vsem ostalim, ki bi radi kupili svoje stanovanje.  Sklad bi moral (v kolikor je res socialen) delovati popolnoma drugače - tistim s socialnega dna nakazovati del mesečnih najemnin, investitorje, po potrebi pa tudi banke bi bilo pa treba pustiti crkniti. Vse ostalo je neprikrito norčevanje iz državljanov in davkoplačevalskega denarja."
    },
    {
        "role": "user",
        "message": "Jaz sem šel malo računat in sem izračunal, da se \"Stanovanjskem skladu\" investicija z najemnino povrne že nekje v 12 letih ali morda kakšno leto več, če upoštevam še stroške vzdrževanja. Torej delajo z letnim donosom nekje 6 do 8%, ob predpostavki, da cena nepremičnine ostaja enaka. Povsem lahko se pa zgodi, da bo čez 12 let višja, saj so gospodarske krize pojav, ki ne traja v nedogled.  Morda si jaz napačno predstavljam poslanstvo \"sklada\", ampak trenutno se obnašajo nekako tako (močno karikirano), kot če bi Rdeč križ kupoval hrano in jo naprej preprodajal v svojih paketih po ceni, ki bi bila povprečje tržnih cen ostalih trgovcev. Ob tem se pa še hvalil, kako uspešno poslujejo.   Namreč pri \"Stanovanjskem skladu\" gre še za psihološki učinek, da je njihova ponudba glede na poslanstvo zanesljivo najugodnejša na trgu in tako lahko s svojimi \"tržnimi cenami najema\" lažje dobijo najemojemalce, kot pa nekdo drug.  Oni očitno trenutno res bolj kot mlade družine s stanovanjskim problemom rešujejo nasedle investitorje z masovnim nakupom stanovanj, pri čemer pa je zanimivo tudi to, da se te transakcije ne upoštevajo v statistiki, saj bi se sicer cene novih stanovanj v zadnjem letu pocenile za 30% in več.   Ampak zakaj bi tako velika \"firma\", kot je \"sklad\" sploh kupoval stanovanja iz \"druge roke\", ko pa bi vendar lahko nastopili na trgu kot neposredni investitor v nepremičnine in bi jih tako kvadratni meter stanovanja namesto 1500 € stal manj kot 1000 € in bi z \"tržnim najemom\" investicijo pokrili v manj kot 10 letih!? Aja, rešujejo nasedle investitorje in banke! Samo potem pa to ljudem tudi povejte."
    },
    {
        "role": "assistant_1",
        "message": "Tudi jaz sem kandidiral za socialna stanovanje (nisem uspel) in bi si zelel socialno stanovanje.  To kar je bilo na tem razpisu defenitivno ni socialno :) in nisem kandidiral, ker imam nizjo trzno najemnino.  Edina potencialna plus točka bi lahko bila kasnejši odkup stanovanj (tehle na razpisu). Bojda sedaj še zakon ne omogoča tega, vendar naj bi ga spremenili.  Meni izgleda kot umetno vzdrževanje cen in s tem tudi bank, pa se komu so roko umil..."
    },
    {
        "role": "assistant_2",
        "message": "@user je 12. mar 2013 ob 05:40 izjavil:Jaz sem šel malo računat in sem izračunal, da se \"Stanovanjskem skladu\" investicija z najemnino povrne že nekje v 12 letih ali morda kakšno leto več, če upoštevam še stroške vzdrževanja. Torej delajo z letnim donosom nekje 6 do 8%, ob predpostavki, da cena nepremičnine ostaja enaka. Povsem lahko se pa zgodi, da bo čez 12 let višja, saj so gospodarske krize pojav, ki ne traja v nedogled.  Jaz pa upam, da si prav izračunal. Se bojo morda vsaj ljudje začeli zavedat, da vsaka stvar, v katero se vtakne država, postane slej ko prej draga. Sicer pa se vseeno bojim, da se motiš, najemnine že možno, da so visoke, donosa pa po vsej verjetnosti na žalost ni, ampak se izgubi v birokraciji, kakšnem žepu in ne vem kje vse."
    },
    {
        "role": "user",
        "message": "@assistant_2 je 12. mar 2013 ob 07:05 izjavil:Sicer pa se vseeno bojim, da se motiš, najemnine že možno, da so visoke, donosa pa po vsej verjetnosti na žalost ni, ampak se izgubi v birokraciji, kakšnem žepu in ne vem kje vse.  Saj vedno je tako, da se \"donos\" oziroma dobiček \"izgubi\" v nekem žepu. Vprašanje je tu samo v čigavem in ali je bil to dejanski namen (karikiram, če Rdeči križ ustvari letno 10 MIO EUR profita se jaz vprašam \"what the fuck?\").  Kar se tiče moje (sicer poenostavljene) kalkulacije pa poglejmo primer:  Recimo da stanovanjski sklad kupi 40 m2 veliko novo stanovanje po ceni 1200 €/m2 nekje v okolici Ljubljane. Za (neopremljeno!) stanovanje tako plača 48.000 €. To stanovanje naprej oddaja po \"konkurenčni najemnini\" 350 € na mesec. V enem letu tako najemojemalec plača za najemnino 4.200 €, ob tem, da je moral kot rečeno stanovanje še sam v celoti opremiti (!) in naprej položiti ne ravno majhno vsoto par tisočakov. V nekje 12 letih je tako z najemnino celotna kupnina praktično poplačana.  Kdo vidi v tej kalkulaciji kaj neprofitnega? Ne me hecat!   Samo kot sem omenil že zgoraj je to kar trenutno počne Stanovanjski sklad RS popolna traparija in reševanje nasedlih nepremičninskih investitorjev! Nekdo, ki kupuje po 500 stanovanj hkrati po moje ne potrebuje nobenih vmesnih \"investitorjev\", ki si odrežejo svojih 30% ali več zaslužka, ampak lahko neposredno gradi stanovanja (je torej sam investitor), tako da ga zgoraj omenjenih 40 m2 dejansko stane ne 1200 €/m2, ampak 800 €/m2 ali celo še manj. V tem primeru pa se jim bi investicija z \"neprofitnimi\" najemninami povrnila celo v 8 letih!  Kaj pa z mladimi družinami z nizkimi prihodki, brez možnosti za stanovanjski kredit in brez strehe nad glavo? No, na to vprašanje pa Stanovanjski sklad nima odgovora in si s tem problemom niti ne beli glave, če pa lahko dobro služi s povsem tržnimi cenami, pod krinko neke \"skrbi za socialo\"!"
    },
    {
        "role": "assistant_3",
        "message": "No če bi bil SS še investitor bi bila cena kvadratnega metra 2k, ker bi se tolk pijavk prisesalo gor."
    }
]