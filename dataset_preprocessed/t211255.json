[
    {
        "role": "user",
        "message": "8.3. 2006 so mi na Fakulteti za arhitekturo v Ljubljani ukradli prenosnik, poleg njega pa še torbo, v kateri sem imel tudi denarnico z dokumenti, boni in denarjem, ter še za prib. 180.000 SIT opreme.  To samo po sebi ne bi bilo nič novega - če ne bi šlo za izredno predrznost ter inovativno metodo, ki jo je tatica uporabila. Ker je metoda očitno novi \"trik\", ki ga tatovi uporabjajo, sem se odločil stvar poslati naokoli - skupaj s varnostnimi posnetki osebe, ki odnaša mojo torbo.  Sledeče je bilo dognano iz raznih poizvedb in pogovorov. Če komu te informacija vsaj malo koristijo in mu mogoče prihranijo izgubo in težave, je moj namen dosežen - če pa še kdo slučajno spozna osebo na videoposnetku ali pa kje vidi moj prenosnik (ima namreč nekaj edinstvenih značilnosti) pa toliko bolje. Dosegljiv sem na naslovu boris.matic@email.si .  POZOR! Za prenosnik sem komurkoli, ki ga najde ali kupi, pripravljen povrniti stroške nakupa ter dodati še nagrado (10% porabljenega denarja ali 10.000 SIT, kar je več). Na njem je namreč nekaj nepovratnih podatkov (služba, raziskave za diplomo, delavnica na kateri je 6 ljudi delalo 4 mesece, osebni portfolio, vsi podatki s študija v tujini). Pripravljen bi bil odkupiti tudi samo disk ali pa samo podatke, če jih kdo slučajno kje najde. Prenosnik in njegove razpoznavne značilnosti si lahko ogledate tukaj:  HP-Compaq NX5000  -- 1. METODA KRAJE  Kraja običajno poteka tako, da si nepridipravi običajno najprej dodobra ogledajo lokacijo in si zapomnijo položaje varnostnih kamer. Izbira tarče ni določena; poskušajo najti lokacijo, kjer se veliko ljudi zadržuje s prenosnimi računalniki ter počakajo da lastnik prenosnik za kratek čas zapusti. Tudi če je v okolici polno ljudi, jih to ne moti.  K prenosniku namreč pristopi moški ali ženska, prisloni mobilni telefon k ušesu, in odigra pogovor ki poteka nekako takole:  \"Živijo! Tale tule na tej mizi (pri oknu / na koncu sobe / ob vhodu) je tvoj, ne? Mhm, tale, črn pa srebrn, (opiše prenosnik). Kaj? Tudi torbo? V redu, vidim jo, tule zraven je. Ti jo takoj prinesem, čez minutko bom pri tebi.\"  Odloži telefon in začne pospravljati prenosnik v torbo.  Če je kdo v okolici posebej pozoren in opazi, da tisti, ki odnaša prenosnik, ni lastnik, sledi:  \"Hej! Kaj pa počneš?\" \"Tole nesem kolegu v predavalnico / vežo, ni panike.\" \"Kaj? Pa saj to ni tvoje!\" \"Glej, pravkar sem govoril/a z njim po telefonu - bi rad da ti ga pokličem pa se boš ti z njim zmenil? Daj, mudi se mi no.\" (sledi prepričevanje)  Če opazovalec še nasprotuje ali pa se slučajno pojavi lastnik, pa sledi:  \"Ojej, oprosti, res mi je žal - mislil/a sem da je to to! Kaj to ni tretje nadstropje / predavalnica 6 / karkoli že? Ojej, ojej, oprosti, res mi je žal, nisem hotel/a...\".  Z nekaj poguma in obnašanjem, kot da počneš nekaj popolnoma normalnega, je to mogoče izvesti hitro in tiho.  Nato se včasih tat ali tatica potuhne in pregleda plen. V mojem primeru je torba bila odnešena iz fakultete 45 min po tem, ko je izginila, oz. prib. 40 min po tem, ko sem jaz opazil da je ni. V tem času sem jaz že obletel celo stavbo fakultete - ter sem naknadno videl da sem dekle za las zgrešil na stopnicah (prib. 30s).  V mojem primeru je tatica bila dekle, prib. 170 cm visoka, s štrenastimi (neumitimi) lasmi, pobarvani na rumeno-blond, dolgimi do ramen, in prib. 4cm temnega narastka. Opazil sem jo namreč kako se je zadrževala pred vhodom v prostor, kjer se je kraja zgodila. Oblečena je bila v olivno-zelen in temnomoder karirast plašč do kolen, ter ima rahlo poudarjen nos. Ob izhodu (kot lahko vidite na videoposnetku) ima črne lase, zato domnevam, da si je za izhod nataknila lasuljo. Glede na to, da je ni bilo možno opaziti kako vstopa v objekt, sta lahko tako lasulja kot plašč del preobleke. Lasuljo in plašč je mogoče odvrgla, lahko pa da ju bo uporabile še kdaj drugič, ali pa ju je uporabila že kdaj prej; zato si jo lahko ogledate na videoposnetku. Če kdo dekle pozna, ali pa jo je že kdaj prej videl - naj prosim sporoči. Podatki, ki jih je odnesla, so mi zelo dragoceni.   Videoposnetek (DivX5.11, 4.5 MB)  Če pozorno opazujete, boste videli, da dekle nosi dve torbi - eno bež (vidno ob vstopu v kader) in eno črno (mojo), obe obešeni čez desno ramo. Ob vstopu v kader pogleda v kamero, na sredi kadra, ko jo pogleda fant, ki drži vrata, pa se obrne stran, proti steni (kjer se nič ne dogaja!). Na ta način ji črni lasje zakrijejo obraz.  Iz posamzenih slik videa sem uspel sestaviti približen kompozit obraza - kvaliteta je še vedno zelo, zelo slaba, a vseeno si sliko lahko ogledate na:   Obraz  (kompozit je narejen tako, da je maksimalno oster le obraz, zato pa trpi kvaliteta ostale slike - več podrobnosti glede obleke ipd. se vidi na videoposnetku)  Če kdo pozna dekle ali pa kogarkoli iz kadra, ki bi lahko imel kakršnekoli nadaljnje informacije, naj mi prosim sporoči.  -- 2. METODA ISKANJA OZ. PREPREČEVANJA  (Ali, \"Kaj bi naredil če bi takrat vedel to, kar vem zdaj\").  Vsi, ki na fakulteti uporabljate prenosnike - uporabljajte kensington locke. Gre za kabel, ki se ovije okoli nečesa velikega in nepremičnega (radiator, miza...) in se zaklene v prenosnik. Vsi prenosniki narejeni v zadnjih npr. 10 letih, imajo luknjo za kensington lock. Stvar stane okoli 10.000 sit in omogoča miren spanec - dobite jih v vsaki bolje založeni rač. trgovini.  Stvar izgleda takole:  Lock ...in se vtakne v tole odprtino na prenosniku:  Port  Če vam izgine računalnik, in ste to odkrili dovolj zgodaj, storite sledeče:  1. Zatesnite stavbo  2. Začnite metodično iskanje  3. Preverite ali je blago še vedno v stavbi  1. ČIMPREJ naberite nekaj sošolcev, ki imajo vsaj uro in pol časa. Opišite jim torbo, ki vam je bila ukradena. Naj se postavijo na izhode iz fakultete ter preglejujejo vse, ki odhajajo. Naj jih ne bo sram koga tudi potipat, če ima kaj trdega pod obleko. Obstaja možnost, da se je tat potuhnil dokler se začetna panika ne poleže in ga ljudje ne nehajo iskat. V tem času se lahko tudi preobleče oz. maskira. Eden naj obleti tudi bližnjo okolico fakultete ter preveri, če mogoče najde kje koga, ki se pospešeno oddaljuje.  2. Naberite še nekaj ostalih sošolcev, ki naj metodično začnejo preiskovati faks. Posvetijo se naj WCjem, prostorom za snažilke, kabinetom - brez sramu. Kjerkoli kjer bi se tat lahko skril, ali pa bi lahko začasno skril ukradeno blago.  3. Sami vzemite še nekogar s seboj in pojdite pogledat posnetke nadzornih kamer. Ne pojdite sami, ker v tistem trenutku NISTE 100% PRISEBNI, predvsem pa ste nervozni. Sprostite se, zaupajte kolegom, ki kontrolirajo vrata, oglejte si videoposnetke in preverite, če je slučajno že nekdo donesel vašo torbo ven. Mislite na to, da se ena torba lahko skrije v drugo torbo, v zimskih časih pod plašč ali bundo... Če na posnetkih niti vi niti kolega najdete ničesar (več oči več vidi) potem je stvar še vedno v stavbi. Poostrite nadzor na izhodih in NE OBUPAJTE. V mojem primeru je trajalo 45 min, da je bilo blago odnešeno iz stavbe. Nadaljujte preiskavo fakultete, in bodite metodični - nadstropje za nadstropjem, prostor za prostorom, brez sramu. Če zmotite predavanje, bodo vsi to pozabili nekaj dni kasneje.  Tole, kar sem napisal, ni sankcionirano niti s strani policije niti s strani univerze, niti vigilantstvo ni najbolj etično ali legalno - ampak če bi to storil, bi imel svojih 500.000 sit in neprecenljive podatke zdaj pri sebi. Da dokumentov ne omenjamo.  -- 3. OSTALO  Kot sem rekel, upam, da so tele informacije komu koristile. Če se vam zdijo informacije uporabne, jih prosim posredujte naprej; zdi se mi, da bo tole znalo ljudem bolj korisititi kot najnovejši smešni filmček. Če lahko komu prihranim tako izgubo, je stvar že koristna, če pa kdo prepozna še kaj od stvari, ki so mi jih ukradli, pa toliko bolje.  ZA KAKRŠNEKOLI INFORMACIJE SE ZAHVALJUJEM - NAJDETE ME NA boris.matic@email.si  Še enkrat - prenosnik, ki je bil ukraden in je unikaten (pripravljen sem vrniti stroške nakupa + nagrado!):   HP-Compaq NX5000 (Pentium M 1.6, 15\" ekran, 40gb disk, 512 RAM, serijska številka CNU442FHXB)  Stvari, za katere so manjše možnosti, da se jih najde, - tudi pripravljen odkupit:  iPod MP3 predvajalnik v črnem silikonskem ovitku (4. generacija - iPod photo 20gb, serijska številka JQ524AJFTDS)  iPod - 1  iPod - 2  Hardlock / ključavnica za arhitekturni program Allplan (sicer vreden 20.000 sit, ampak uporaben samo zame)  Hardlock - spredaj  Hardlock - zadaj (moj je moder)   Digitalni fotoaparat Trust 1210K Powerc@m Zoom   Dlančnik - IBM WorkPAD C3  Kensington lock (prepoznaven po kodi, ki ga odklene)  Lock 1  Lock 2  Za kakršnekoli informacije - hvala!"
    },
    {
        "role": "assistant_0",
        "message": "Beda!  Si poklicu policijo? Z zapisnikom imaš popust pri izdaji novih dokumentov. Bolje išta nego ništa.  Sem pa imel že podoben primer, ko je mi bila ukradena denarnica iz pisarne. Folk se šeta gor in dol, itak nobeden ne pozna vseh oziroma so možni morebitni obiski. Tat pregleda vse hodnike in če je kje priložnost, jo zagrabi. No, k sreči me je denarnica z vsemi dokumenti čakala čez 2 dni na pošti.  Če imaš videoposnetek storilca to ne pomaga kaj dosti."
    },
    {
        "role": "assistant_1",
        "message": "No ja posnetek storilca ni kar tako!   Policija! Vse kar si tu gor podal nesi na policijo in njim povej. Nikoli ne veš morda pa se ti nasmehne sreča. S tem da kdo to osebo pozna mislim da bi jo prepoznal na posnetku."
    },
    {
        "role": "assistant_2",
        "message": "Tale posnetek bi forenziki iz kaksne TV nanizanke dobil 10Mpixel fotko cisto kot suza.    Glede na sam dogodek si naredil pametno, da si tole objavil. Kar se tice pa samih stvari in podatkov, pa lahko mirno pozabis na vse. Splaca se ti prijaviti policiji, saj tu pa tam najdejo kaksne ukradene stvari pri znanih preprodajalcih in preverjajo serijske (ce so se vidne).  LP"
    },
    {
        "role": "assistant_3",
        "message": "@user: resnično mi je žal, da se ti je zgodilo to, da so ti ukradli tako vredno stvar pa stvari se nekako preboli problem so podatki, ki jih verjetno ne boš nikoli več videl, čeprav ti želim vse najbolše pri nadalnem iskanju računalnika in podatkov. Vglavnem veliko sem se naučil iz tega in bom še bol previden kot sem do zdaj res si velikim ljudem pomagal škoda le, ker se jih tako malo javi na temo. dober si, da imaš tako mirne živce in da znaš tudi v taki situaciji trezno in prevdarno premislit in pravilno ukrepat. _elim ti vse najbolše pri nadalnem iskanju in, da bi stvari čimprej našel."
    },
    {
        "role": "assistant_4",
        "message": "Kiks jest mam pa občutek da si lahko tale posnetek v rit utakne vsak forenzik, no edin uni iz CSI al kak je že naslov serije, un pa bi zmagal. Aja zakaj nisi dal posnetek v original formatu gor, sej bi porezal stran odvečno šetanje pol pa bi garant dost lepšo sliko misice ven dobil. LP  aja @user ZS"
    },
    {
        "role": "assistant_5",
        "message": "To je original format :) Nam so ukradil kamere vredne 300.000 podobno sicer zaradi noči se ni vidlo dobro osumlejnca ampak, če bi imel kak dobr program bi se dal kaj narediti iz tega. Ker tipo dejansko pogleda v kamero in ampak ironično se v kameri blešči luč. Torej gospod kriminalist reče ko pogleda posnetek da bi se vrjetno dal kaj narediti ampak da bi moral pač plačat stroške obdelave, da država to dela smo kadar se zgodi kak umor."
    },
    {
        "role": "assistant_4",
        "message": "Ja pa jo nalepi sem gor al pa na zs. komu pošlji mogoče pa kdo pozna kako rešitev. btw pri bleščeči sliki mogoče pomaga invert al pa kaj no to foro. LP"
    },
    {
        "role": "assistant_6",
        "message": "Jaz sem pa mislil, da je že kaj res spektakularnega... Žal le še ena klasična kraja.   Če poznaš koga, ki se ukvarja z sumljivimi biznisi oz. dilanjem stvari, mu daj ponudbo za prenosnik. Točno za tak model. Velikokrat se zgodi, da se dobijo oz. odkupijo stvari nazaj na ta način.  Ker iz teh podatkov je bore malo šans, da policija karkoli najde. Pač kruta realnost.  Ja, vsaka šola nekaj stane. Tvoja pač malo več. Si imel vsaj zavarovan prenosnik?  Kensigton lock je pa tud muss. Sploh za študentarijo in predavalnice, kjer je nonstop promet. In kjer največ važijo podatki, ki niso zavarovani.  S tipanjem in podobnimi zadevami se pa ne bi šalil. Obvesti varnostno službo in naj oni urejajo zadevo. Ti na žalost nimaš te pravice. In da bi mene kdo hotel pretipat na univerzi bi se kar grdo pogovorila. Žal. Tako da... Tega ne počet. Nihče pa ti ne brani opazovat in o morebitnih ugotovitvah obvestiti varnostnike.  P.S.: Sej menda imate varnostno službo na faksu?"
    },
    {
        "role": "assistant_7",
        "message": "Zelo težko boš dobil te stvari nazaj. Dobra (slaba) šola za nas vse. Kaj se da kaj storiti.  Da vidm to pičko nekje, jao, kaj bi ji delou ... Mamu ji ..."
    },
    {
        "role": "user",
        "message": "@assistant_6 ja, ni spektakularno - je pa boleče. In jaz sem imel kensington lock, ki sem ga prav paranoidno uporabljal - ampak tokrat ga nisem, ker sta 1m stran sedeli dve sošolki, in sem mislil da bo vse OK.  Btw, če kdo ve za koga na področju LJ, ki zna dobit kakšno stvar \"mimo vrste\" - ter mi je ali pripravljen dati kontakt ali pa vsaj v mojem imenu povprašati - ZS ali boris.matic@email dot si   lp s."
    },
    {
        "role": "assistant_8",
        "message": "Da bi se mi kaj takega zgodilo bi se mi vrjetno kompletno odfukalo. Bravo, da si ohranil mirno kri in spisal tole sebi v pomoč in drugim v nasvet.   Vem, da to ni CSI, samo me vseeno zanima ali se posnetka osebe, ki ti je sunla vse te stvari ne da še kako izostriti? Ali pa sliko tako dopolniti, da bi bila vsaj razpoznavna? Ker na tistem posnetku te še mama ne prepozna Če bi bile prepoznavne vsaj nekatere obrazne poteze bi vsaj vedel koga naj iščem na cesti  P.S. Upam, da se ti nasmehne sreča!"
    },
    {
        "role": "assistant_9",
        "message": "Ta tip, ko drži vrata, tud sumljivo zgleda! Zakaj bi ga veselilo držat vrata, kot da je vratar! Pa če se tak vneto pogovarja, zakaj pol tik preden kradljivka pride dol, pogleda vanjo! Treba tud njega preverit, če je študent arhitekture!"
    },
    {
        "role": "user",
        "message": "Vse ljudi v kadru poznam, vključno s tipom ki drži vrata. V bistvu se ona obrne stran, ko opazi, da jo on gleda - vsaj tako se meni zdi.  lp s."
    },
    {
        "role": "assistant_10",
        "message": "Sketch nebi bilo neumno če bi prečekiral še spletne bolšjake (bolha,ebay,..) in razne ponudbe na forumih"
    },
    {
        "role": "assistant_11",
        "message": "na bolhi ni še nič.  @user upam, da dobiš nazaj."
    },
    {
        "role": "assistant_4",
        "message": "Ne ona se zgleda obrne stran zarad kamere no al pa tud da je ne bi on videl, sam je pa tud smotan za vsako se je obrnil edin za to se ni, ko gre mimo njega. Smola. LP"
    },
    {
        "role": "assistant_12",
        "message": "1. ČIMPREJ naberite nekaj sošolcev, ki imajo vsaj uro in pol časa. Opišite jim torbo, ki vam je bila ukradena. Naj se postavijo na izhode iz fakultete ter preglejujejo vse, ki odhajajo. Naj jih ne bo sram koga tudi potipat, če ima kaj trdega pod obleko. Obstaja možnost, da se je tat potuhnil dokler se začetna panika ne poleže in ga ljudje ne nehajo iskat. V tem času se lahko tudi preobleče oz. maskira. Eden naj obleti tudi bližnjo okolico fakultete ter preveri, če mogoče najde kje koga, ki se pospešeno oddaljuje.  Tole pregledovanje, sploh on del, ko govori o tipanju je IMO pravno zelo sporna reč. Nimaš te pravice, pa tud če bi mimo tvojega kolega nekdo nesel podobno torbo, nimaš pravice not gledat. Če bi mene kdo poskusil potipal al pa mi bulit v torbo, bi jih fasal na gobec (pa ne kradem). Tud hitro oddaljujočih ne smeš fizično ovirat (kaj ga/jo boš zbil po tleh??), edin način je, da zasačiš dolgoprstneža, ki je pravkar vzel prenosnika. Jebat ga...ni fajn, če te nekdo okrade, ne smeš pa zarad tega terorizirat folka, ki se takrat nahaja v okolici. Isto za WC-je...kaj boš vdrl v kabino, če se ti zdi, da je bad guy not? Resno, ne pretiravat, ker si lahko poleg ukradenega prenosnika še kako pizdarijo nakopleš nad sebe. Predvsem pa ne prenosnikov puščat \"ležat naokoli\" ker s tem dobesedno vabite lopove...avta se tud ne pusti nezakljenega/delujočega na ulici.  p.s. upam, da boš dobil računalo nazaj..."
    },
    {
        "role": "assistant_13",
        "message": "Lahko najameš zasebnega detektiva če ti dnar ni problem Upam da boš dobil svojo mašinerijo nazaj"
    },
    {
        "role": "assistant_8",
        "message": "@assistant_12  Mogoče res je malo preveč ustavljati vse po ulici in prešlatati vse kar ti je na poti, samo ko pa vidiš nekoga s tvojo torbo odhajati iz poslopja pa je pratično najboljša opcija prav to. Vseeno pa je dobro če si prepričan, da je tisti, ki ga boš podrl po tleh res tat, ki hoče ubežati si tvojimi stvarmi. Vsaj tako bi js ravnal pa tudi če me dejanja stanejo kasnejših nevšečnosti.  Sicer se pa da hvalabogu veliko preceniti že z učmi, saj hitro opaziš če nekdo nekaj skriva."
    },
    {
        "role": "assistant_14",
        "message": "Saj ne bo koristno, ampak ne razumem, kako lahko opaziš, da ti je nekdo ukradel prenosnik, šele po 40 minutah... Ne razumem ljudi ki, oprosti mi, ampak res neodgovorno ravnajo s svojo lastnino na tem svetu, ki je daleč od idealnega. Saj so ti ukradli skoraj vse, kar lahko človek ima...  Rad bi pomagal, saj me kar stisne pri srcu, če pomislim, da bi se to meni pripetilo, ampak slika je popolnoma neuporabna, prenosnik si bom pa ogledal.   Srečno."
    },
    {
        "role": "assistant_15",
        "message": "Sočustvujem s tabo, ampak ne razumem, kako da nimaš backupa podatkov večmesečnega dela ???? Ko sem jaz pisal diplomo, sem si delal backup 2x na dan (druga particija, cd-rw in mail) Za vsak slučaj... Tako da sem lahko vstran vrgel max. pol dneva dela."
    },
    {
        "role": "user",
        "message": "Nisem rekel, da sem opazil šele po 40 min da prenosnika ni več - opazil sem to v roku kakih 2 min maksimum, ker sem bil v istem prostoru. Samo od takrat, ko sem jaz opazil, da robe ni, in do takrat, ko gre punca iz stavbe, je preteklo 40 minut. Skratka, po tem, ko je zdipila stvar, se je še za 40 min potuhnila bogve kje. Medtem sem pa jaz letal gor in dol po faksu ko kura brez glave. Če bi se postavil na dno stopnic in samo stal pri miru, bi jo videl kako se špancira ven.  Backupi pa... ja, lastna krivda. Lekcija stane. Mogoče bo tole v poduk še komu drugemu.  Ravno tako lekcija o priklepanju laptopa - prvič, ko sem ga pustil nepriklenjenega ma za minutko (sicer je bil stalno s kensingtonom privezan na okvir od mize) stvar mrkne.  lp s."
    },
    {
        "role": "assistant_14",
        "message": "Se opravičujem.  Bom pa vsekakor zdaj še bolj pazljiv s svojo lastnino. Hvala za posvaritev."
    },
    {
        "role": "assistant_16",
        "message": "Kruta stvar, ki se ti je zgodila in draga lekcija za celo življenje. Upam da boš dobo stvari nazaj!"
    },
    {
        "role": "assistant_17",
        "message": "Ok, pomoje zdej ve da je to kruta stvar pa da je šola za življenje. Nevem če je ravno smiselno da vsak posebi napiše da je lekcija za življenje!"
    },
    {
        "role": "assistant_18",
        "message": "Mogoče pa ma več življenj..."
    },
    {
        "role": "assistant_16",
        "message": "@assistant_17 V bistvu imaš prav...  @assistant_18 Možno, vendar ni znanstveno dokazano..."
    },
    {
        "role": "assistant_19",
        "message": "Se da tele posnetke kjet vidit?  na serverju jih namrec ni vec..."
    },
    {
        "role": "assistant_20",
        "message": "Bejbo si opisal kot zanemarjeno (mastni lasje,...), pol je kradla iz potrebe, rabi za drogo (predvidevam), v takem primeru bo čim prej prodala prenosnik, čeprav po drugi strani pa zgleda da je imela vse naštudirano. Predlagam ti da spremljaš vse male oglase na bolhi,... tudi tiste, ki so sumljivi (ugodno prodam prenosnik....kjer ni naveden model). Ponavadi pa taki prodajo ukradeno robo, kakšnemu dilerju, ki jo ta pol naprej proda. Tko da če poznaš koga, ki pozna take ljudi, se pozanimaj. Pa velik sreče pri iskanju!"
    },
    {
        "role": "assistant_21",
        "message": "@user, popravi linke...  lp!"
    },
    {
        "role": "assistant_22",
        "message": "A vaša fakulteta ima yearbooke? Lahko bi pogledal še tam. Nekdo iz ulice verjetno ne bi kar tako hodil po fakulteti in kradel."
    },
    {
        "role": "assistant_23",
        "message": "yearbook na fakulteti???"
    },
    {
        "role": "assistant_24",
        "message": "Zanimiv  filmček na to temo."
    },
    {
        "role": "assistant_16",
        "message": "@assistant_24 Tale tip je pa čist utrgan... Sam je pa najbrž dobo takoj laptopa nazaj"
    },
    {
        "role": "assistant_25",
        "message": "@assistant_16 pomoje ga pa ni, ker ce bi vedu kdo ga ma po usem tistem kar je nalozu u predavalnc bi policija tipa ze mela u kehi. pomoje je bla to zadna sansa da ga dobi nazaj pac da ga proba prestrast."
    },
    {
        "role": "assistant_18",
        "message": "Kateri odgovoren strokovnjak bi pustil take podatke gor nezaščitene na laptopu, ki bi mu ga lahko ukradel študent ?  Kaj bi si folk, na katerega se je skliceval (NSA, FBI itd itd), mislil o njemu, če bi izjavil, da mu je tam nek šolarček ukradel shitload podatkov ?  Po moje tip malo \"jede go*na\"..."
    },
    {
        "role": "assistant_22",
        "message": "@ @assistant_23 Ja na naši fakulteti so bili izdani in notri lahko najdeš podatke (slika, mobitel, e-mail, naslov) o vseh, ki so se strinjali z objavo.  Na EF je pomembno samo to, da se stvar prodaja."
    },
    {
        "role": "assistant_26",
        "message": "@assistant_18: govoriš o @useru?"
    },
    {
        "role": "assistant_27",
        "message": "Na FGGju ma Študentski refera digitalne slike vseh študentov ... tk da bi se jaz na tvojem mestu tam pozanimal."
    },
    {
        "role": "assistant_18",
        "message": "@assistant_18: govoriš o @useru?   Ne, o tipu z @assistant_24ovega linka."
    },
    {
        "role": "user",
        "message": "Hoj!  Zaradi slabe kvalitete videa in posledicne moznosti napacne identifikacije sem se odlocil posnetek umakniti s streznika. Ostali linki se delajo, in se priporocam, ce kje kdo zasledi katero izmed pogresanih stvari.  lp  boris"
    },
    {
        "role": "assistant_28",
        "message": "ko berem ta članek mi je zelo žal de se je to zgodilo.....  če ti kaj pomaga ta link.....    bolha  mal povprašaj če že nisi(je ženska)"
    },
    {
        "role": "assistant_29",
        "message": "Sm slišal (no v bistvu mi je povedala babi, ki dela spodaj v baru), da se je na aarhitekturi nedavno spet zgodila kraja in sicer je neka študentka delala diplomo se mi zdi na prenosniku v knjižnici in je samo nekam stopila, ko je prišla nazaj, prenosnika ni bilo več tam... Sej na arhitekturi vse deluje zelo po domače, tako da sploh ni čudno, da prihaja tudi do kraj."
    },
    {
        "role": "assistant_30",
        "message": "Ti si se pa spomnil na primer, star malo manj kot eno leto - lepo, zelo lepo   Me mika, da bi se kar zmenil s punco na kavi in pogledal serijsko"
    },
    {
        "role": "assistant_31",
        "message": "Kolegu so ukradli kolo... naslednji dan je srečal tatu na kolesu in ga malce premlatil. Nato je poklical policijo, tam pa so mu rekli, da če je kolo dobil nazaj, da potem ni ukraden."
    },
    {
        "role": "assistant_27",
        "message": "Zanimivo, ni kej"
    },
    {
        "role": "assistant_32",
        "message": "@assistant_31   tvoj kolega je b...   Če ga je že premlatil se pol ne pokliče policije in pove da ga je premlatil"
    },
    {
        "role": "assistant_33",
        "message": "to boš stežka našel... če je ženska pametna, bo prodala po delih zadevo... jako nerodna stvar je ta laptop... na wc si ga lih ne moreš nest... ali pa ce gres za 5 minut s predavalnice...  zdaj bi lahko nakladal o zaupanju sošolcem, katerim lahko bolj, katerim manj... ampak ne bom, ker škoda je ze narejena... upam da boš našel zadevo. good luck    glede koles: mi je kolega v srednji reko če rabim kolo... da zrihtra poceni. samo se ne smem po teznem vozit baje...  eh baaaad... kdo je te eno leto staro temo bumpal...  ceravno je problem brezčasen:D"
    },
    {
        "role": "assistant_34",
        "message": "@user, si poklical uno bejbo na @assistant_28-jevem linku???"
    }
]