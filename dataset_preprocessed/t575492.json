[
    {
        "role": "user",
        "message": "Pred 3 meseci se mi je pokvaril motor tomos m14. Med vožnjo mi je kar naenkrat crknil in ga nisem več mogel vžgati. Nisem prepričnan ali je crknil zaradi moje napake ali je vzrok okvara, ker nikakor ni vžgal in ker sem ga velikokrat poskusil vžgati sem mislil da sem zalil svečko pa to ni bilo to.  Nato sem zamenjal svečko in spet brez uspeha. Zamenjal sem tudi kondenzator pa ni bilo nič. Odločil sem se da preverim če svečka sploh da iskro, izkazalo se je da jo da, ampak ne vedno. Poskusil sem ga vžgat na zalet in nekaj je dal od sebe pa potem po 2-3 sekundah spet ugasnil.  Danes sem zamenjal še bobino (tuljava vžiga) in sicer je notranja 6V za črni magnet. Kabla ki gre od bobine do kapice za svečko nisem zamenjal. (Vžgati sem ga poskušal samo na zalet ker bi sicer moral dajati vse reči nazaj na motor in jih v slučaju neuspeha dati nazaj dol.) Motor je vžgal in z gasom na minimumu delal če pa sem gas dodal je crknil. (delal je precej bolje kot pred menjavo bobine)  Sumim da je težava v elektriki. Ima kdo kakšne nasvete kaj naj še storim oz. če bi kdo vedel kaj je narobe?  Lahko naložim tudi slike če kdo želi, ali pa posnamem video vžiga in objavim link za video, da vidite kako izgleda ta situacija."
    },
    {
        "role": "assistant_0",
        "message": "mogoče te frgazer heca.. obročki, cilinder pa bat so ok (nič prask, itd) ? kaj od elektrike še nisi menjal (razn kabla) ? A ta zadeva ma sam notranjo tuljavo za vžig ?"
    },
    {
        "role": "user",
        "message": "Lahko mogoče razložiš kaj je ta frgazer ker zanj slišim prvič (lahko da mamo samo drugačen izraz) Obročke, cilinder in bat nisem še pregledal bom pa poskusil v nalsednjih dneh.   Menjal nisem kapice od svečke, tuljave za luči (ampak to nima veze z vžigom ali pač?), v glavnem zamenjal sem samo kar sem prej naštel svečka, bobina itd.   Kolikor jaz vem je samo notranja tuljava."
    },
    {
        "role": "assistant_0",
        "message": "Frgazer = uplinjač..  Sicer sem mel podoben problem z 4ko (je delovala v idle, pod gasom je pa trokirala -- pomagala je menjava notranje tuljave).  Defenitivno prever uplinjač če ti daje pravo mešanco. Če je to kul, potem razdri cilinder in poglej če je z batom in obročki vse kul. Sploh bot pozorn na kake rise... Kar se tiče elektrike .. prever če ti daje iskro na vsak cikel.. manualno vrtiš, nekje si označiš na magneti, kdaj bi mogla bit iskra in gledaš."
    },
    {
        "role": "user",
        "message": "Bom vse poiskusil, verjetno jutri... Iskro sem že preverjal ampak z novo tuljavo še ne tako da bom tudi to.  Zdaj sem se spomnil... Je možno da so šle platine in zato ne dela?"
    },
    {
        "role": "assistant_0",
        "message": "je tudi možn, ja... prever iskro in boš takoj vedel"
    },
    {
        "role": "assistant_1",
        "message": "A fergazer si vzel narazen? A je moped čez zimo spal? A si se redno vozil? Če moped stoji nekaj časa, lahko bencin kaj smotanega naredi pri plovcu - si preveril, če je ok? A dizo si spucal? Saj vem, da je osnova, samo da se pelješ in kar naenkrat crkne je lahko kriva tudi kaka smet... Filter bencina si kaj pogledal (a ga ima?)?  Preden še kaj menjavaš pa platine rihtaš, še poglej tole zgoraj...   LP"
    },
    {
        "role": "user",
        "message": "Motor je bil redno v pogonu tudi pozimi, diza je ok, uplinjač tudi, nič ni narobe z batom in obročki.  Pogledal sem iskro z novo tuljavo ampak je ista zgodba kot s staro, iskra se pojavi ne pa na vsak udarec, tako da so verjetno platine krive. Bom pokazal še video vžiga jutri da boste videli še kako izgleda in če boste potem kaj bolj natančno vedeli kje je težava.  Razmišljal sem še da bi na motor nazaj dal prejšnjo tuljavo saj je imela tudi kabel za stop luč, v trgovinah pa takih ne dobiš več imajo samo take z 1 kablom ki gre na kondenzator. Glede na to da kaže da tuljava ni bila kriva bi dal gor prejšnjo ker ga lahko registriram samo če dela tudi stop luč. Mislite da bo kaj narobe če nrdim tako?  Še nekaj glede platin: Naj jih najprej samo popilim in probam če dela ali je boljše da zadevo tudi nastavim? Bi mi lahko kdo malo razložil kako se to nastavlja ali objavil link do kake strani kjer to piše, ker s tem nimam toliko izkušenj?  Hvala za use nasvete in pomoč do zdaj! :D"
    },
    {
        "role": "assistant_0",
        "message": "sj platine bi mogle načelno že bit nastavlene.. sicer pa more bit iskra tik preden pride bat do vrha..."
    },
    {
        "role": "assistant_2",
        "message": "glede na to, da je motor kar na 1x crknil, je verjetno vzrok v gorivu ali pa iskri"
    },
    {
        "role": "assistant_3",
        "message": "Platine se načelomane brusijo ampak zamenjajo.  če pa se jih boš spravil brusit, je to najbolj početi, ko so zmontirane.  Postaviš jih v položaj, ko so kontakti zaprti in jih vzmet tišči skupaj, nato jih z roko razmakneš in vstaviš fini šmirgl papir. Nato s previdnimi premiki odbrusiš neravnine.  Ta način je potreben, da površini ostaneta ravni in paralelni ( da se platine lepo staknejo po celi površini)."
    },
    {
        "role": "assistant_4",
        "message": "Plovec v frgazerju si preveril? Ko daš gas motor crkne, ker ne dobi dovolj goriva, da bi naredil pravo mešanico bencina in zraka. Preveri koliko je smeti pod plovcem in v cevki za gorivo."
    },
    {
        "role": "assistant_5",
        "message": "Nastavi platine (se lahko tudi zmaknejo), da se bodo ob pravem času odpirale. Poskusi zamenjati magnet, saj se lahko razmagneti in pride do teh problemov."
    },
    {
        "role": "assistant_6",
        "message": "Diza v fergazerju je lahko zamašena."
    },
    {
        "role": "assistant_5",
        "message": "@assistant_6 je 1. avg 2013 ob 08:58 izjavil:Diza v fergazerju je lahko zamašena.  Kako bi lahko bila diza/špruc zamašena če pa je omenil, da mu svečka enkrat daje enkrat ne daje iskro ;) Za to je diza kriva? LoL"
    },
    {
        "role": "user",
        "message": "Diza ni zamašena, benz je na novo zmešan in dvomim da je težava z gorivom. Glede na to da mi ne da iskre ob vsakem udarcu, je težava v iskri.  Kaj ni za brušenje platin bolje uporabiti pilo? Z brus papirjem baje ni priporočljivo ker z njega pada prah...  Kako pa preverim če se je magnet razmagnetil? A to pomeni da sploh ne privlači več predmetov, ker meni jih kar močno zalima gor?"
    },
    {
        "role": "assistant_5",
        "message": "@user je 1. avg 2013 ob 10:12 izjavil:Diza ni zamašena, benz je na novo zmešan in dvomim da je težava z gorivom. Glede na to da mi ne da iskre ob vsakem udarcu, je težava v iskri.  Kaj ni za brušenje platin bolje uporabiti pilo? Z brus papirjem baje ni priporočljivo ker z njega pada prah...  Kako pa preverim če se je magnet razmagnetil? A to pomeni da sploh ne privlači več predmetov, ker meni jih kar močno zalima gor?   Ubistvu za magnet ne moreš poskusiti razen ča maš drugega da poskusiš saj lih tako privlači. Jaz sem z brus papirjem vedno platine pobrusil, saj pole spihaš. Še to me zanima kdaj ti odpre platine? Mora ti jih ko je bat tik pred vrhom, preden se nazaj spusti dol."
    },
    {
        "role": "assistant_0",
        "message": "najbolje da menjaš cel električni sklop pa bo.."
    },
    {
        "role": "user",
        "message": "Tko zgleda vžig:    Odpiranje platin še nisem pogledal, planiram pa enkrat v naslednjih dneh.  Če ne bo šlo drugače bom pa vse zamenjal ja."
    },
    {
        "role": "assistant_0",
        "message": "Če ti iskra nagaja je res najbolje da vse menjaš (oz. tisto kar še nisi, vkjučno z kablovjem)"
    },
    {
        "role": "user",
        "message": "Ok zdaj sem skoraj povsem prepričan da je iskra tko da če noben ne bo vedel kaj točno je šlo falit pri elektriki bom kar vse ostalo zamenjal. Hvala!"
    },
    {
        "role": "assistant_5",
        "message": "@user je 1. avg 2013 ob 11:15 izjavil:Ok zdaj sem skoraj povsem prepričan da je iskra tko da če noben ne bo vedel kaj točno je šlo falit pri elektriki bom kar vse ostalo zamenjal. Hvala!  To lahko samo ugibaš kaj je šlo;) Menjaj vse dobiš na bolhi za zelo poceni;)"
    },
    {
        "role": "assistant_3",
        "message": "Možno, da kje prebija.Mogoče na kablu, najraje kje na spoju z ohišjem, možno da v sami tuljavi."
    },
    {
        "role": "assistant_7",
        "message": "Predvžig imaš pravilno nastavljen ?"
    }
]