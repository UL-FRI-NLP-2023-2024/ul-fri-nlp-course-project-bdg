[
    {
        "role": "user",
        "message": "Rad bi meril tok skozi zaganjalnik motorja mopeda.  Podatki zaganjalnika so sledeči: U=12V, moč=170W -----------> I=14.2A -> R=0.847ohm (izračunano)  Želel bi ta tok (pretvorjen v napetost) zajemati z DAQ kartico, in obdelati v LabView-ju. Zanima me, ali je to možno z merjenjem napetosti na znanem preduporu. Problem je, ker ima zaganjalnik zelo majhno upornost iz česar sledi, da bi moral biti predupor izjemno nizke upornosti. Če ima kdo kakšno uporabno rešitev ali namig bi prosil za pomoč.  Hvala!"
    },
    {
        "role": "assistant_0",
        "message": "Pomoje bo tole rešitev  google  zadeva znajo bit precej precizne"
    },
    {
        "role": "assistant_1",
        "message": "LEM Drugače pa z uporom tudi gre ( odvisno kaj hočeš delat ). Samo mora držat dovolj toka. Padec napetosti na R bo ti sicer zmanjšal tok a lahko to brez problemov kompenziraš tako, da dobiš tok, ki bi tekel brez merilnika.   Vidim da nisi ravno doma pri morih :)  Predpostavljam da govoriš o DC motorju z ščetkami.  Upornost, ki si jo zračunal je bolj kot ne neumnost. Napetost na sponkah motora je U=w*ke + Rs*Is + L*dI/dt Potem je zagonski tok ali tok kratkega stika v statičnih razmerah enak U/Rs kar pa je mnogo več kot 14,2A.  Ko se motor začne vrtet se vnem inducira napetost, ki je enaka w*ke tako se napetost ki žene tok skozi motor niža. L*dI/dt pa je vpliv induktivnosti pri spremembi toka. Navor, ki ga dobiš pa je M= I*km  ke - napetostna konstanta km - navorna konstanta I - Tok skozi motor U - napetost na sponkah L - induktivnost Rs - upornost motorja. w - kotna hitrost  Rs lahko zmeriš tako da blokiraš motor mu daš skoz nekaj amperjev (5A) z tokovnim generatorjem (na napajalniku nastaviš limito na 5A) in izmeriš napetost na sponkah.   Ke - pa lahko izmeriš tako, da poganjaš motor z drugim. Potem veš w in lahko spet izmeriš U na odprtih sponkah .  Kaj pa bi pravzaprav rad naredil?"
    },
    {
        "role": "user",
        "message": "Hvala za izčrpen odgovor.  To, da je zagonski tok večji od 14A vem, ampak sem stvari malo posplošil - pa naj me zaradi tega nihče ne tepe please :) Torej, rad bi na agregatu testiral 2 zaganjača (DC motor), ter primerjal, kaj se v obeh primerih dogaja s tokom in kako hitro motor požene. Torej je to bolj kot ne primerjalna meritev in ni zahtevana neka grozna točnost in zanesljivost. Je pa problem tudi s primerjalno metodo, saj sta DC motorja različnih proizvajalcev, torej imata tudi različni karakteristiki. V LabView-ju bi rad dobil krivuljo napetosti akumulatorja in tok skozi zaganjač ob zaganjanju motorja. Impulze s katerimi merim obrate motorja zajemam iz PICK-UP-a (prožilnika, ki ob vsakem obratu magneta da impulz) in iz merjenja dolžine impulza izračunam obrate motorja (o/min).  LP, Iztok"
    },
    {
        "role": "assistant_1",
        "message": "z agregatom misliš stvar, ki elektriko dela? To pmeni nek motor na notranje izgoravanje in zraven (najverjetneje) sinhronc (generator). No jaz tu nebi drugega motora za zagon gor vesil. Saj lahko stvar brez tezav startaš z generatorjem.  Ja če imaš finančne možnosti potem si poišči kakšen LEM (ali kaj od katerega drugega proizvajalca). Če ne pa upor v serijo. Par miliohmov in na diff amp pa gremo. Samo potem moraš pač pri rezultatih upoštevat napako, ki ti jo vnese meritev. Torej moraš prikazat kolko je tok zdaj nižji zaradi tega da imaš v seriji upor. In potem nekaj računanja, da pač vse rezultate popraviš (kak dobro pač znaš in gre brez da se ubiješ zraven). Drugače pa to delaš na kakšnem fax-u pa si poišči v kakšnem lab-u kake klešče za osciloskop pa jih daj na kartico.  Najverjetneje boš ves čas nad nazvnim tokom 14A. Tak da če vzameš 5mOhm dobiš najnižjo napetost 70mV. Brez težav jo lahko ojačaš za 20 x z enim opampom. Tako dobiš 1.4V pri 14A. Ne vem kakšen maš ADC na karti. Pazi, da boš dal gor ustrezen AntiAliasnig filter. Pazit pač moraš da zadevo dobro design-iraš ,da imaš čim manj šuma v signalu. Potem pa postprocessing v LabView-u(zato tudi je) pa bi moglo biti OK. Za tako nizke upornosti se dobijo posebni uporovni traki. Zgledajo taki U-ji, ki jih prilotaš. In potem obvezno umerit zadevo!!!"
    },
    {
        "role": "user",
        "message": "Z agregatom imam v mislih motor motornega kolesa, z generatorjem (stator s tuljavami, rotor z vrtljivim magnetom) in pick-up-om iz katerega pobiram impulze za merjenje obratov."
    },
    {
        "role": "assistant_1",
        "message": "Aha potem pa pozabi kaj sem ti govoril o sinhroncu....Pa kar veselo merit."
    },
    {
        "role": "user",
        "message": "No ravno danes sem opravil nekaj meritev in rezultati so kr zadovoljivi za tisto kar rabim. Hvala"
    }
]