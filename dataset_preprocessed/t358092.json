[
    {
        "role": "user",
        "message": "Direkt eno temo bom odprl na to temo. Kako lahko postane ženska, ki verjetno ne vidi kaj dlje od sosedove gmajne, finalista miss nevemčesa? Mislim, če pa to ni primer neke piflar-barbie-girl (po možnosti z bogatimi starši)... A tista komisija izbira samo glede absolutne lepote, ali ocenjujejo celovito osebo?  Link"
    },
    {
        "role": "assistant_0",
        "message": "Kaj pa pol če ni piflarca? Tukaj ocenjujejo lepoto. Kaj bi pa geeki rekli, če bi na njihovem prvenstvu upoštevali še dodaten kriterij lepote? Čutili bi se prizadeti, ogoljufani, izrabljeni ... Bi jokali ko missice!"
    },
    {
        "role": "assistant_1",
        "message": "Nevem no, jst sploh teh vprašanj ne bi resno vzel.  Lahko le to rečem da je včeraj lokalni radio naredil test, ter po mestu spraševal mlado in staro za glavno mesto ZDA in večina prav tako ni vedla odgovora.  Kaj pa če bi tebe nekdo vprašal za glavno mesto Kanade, Avstralije, Nove Zelandije? Bi se začel zgovarjat ali pričakuješ da morajo na to vsi vedeti odgovor.   Se nam čudno zdi da nas zamenjujeo s slovaki, kar je popolnoma enako ko ne ločimo npr. med litvo in latvijo. Za povprečnega slovenca je pa to čist vseen in enako."
    },
    {
        "role": "assistant_2",
        "message": "saj je lepotno tekmovanje dude   samo žalostno, da je naš šolski sistem tako v kurcu, da jih nekaj osnov ne nauči no"
    },
    {
        "role": "assistant_3",
        "message": "Ne smete pozabiti, da svoje naredi tudi trema. Sicer pa tale ni edina k ni vedla, so vsaj še tri kandidatke mimo vsekale"
    },
    {
        "role": "assistant_4",
        "message": "glavno mesto združenih držav amerike?  verjetno je slišala: kako še rečemo združenemu kraljestvu  in odgovor je bil: velika britanija"
    },
    {
        "role": "assistant_5",
        "message": "Misice so za gledat. Od njih se pameti ne pričakuje."
    },
    {
        "role": "assistant_6",
        "message": "Nevem no, jst sploh teh vprašanj ne bi resno vzel.  Lahko le to rečem da je včeraj lokalni radio naredil test, ter po mestu spraševal mlado in staro za glavno mesto ZDA in večina prav tako ni vedla odgovora.  Kaj pa če bi tebe nekdo vprašal za glavno mesto Kanade, Avstralije, Nove Zelandije? Bi se začel zgovarjat ali pričakuješ da morajo na to vsi vedeti odgovor.   Se nam čudno zdi da nas zamenjujeo s slovaki, kar je popolnoma enako ko ne ločimo npr. med litvo in latvijo. Za povprečnega slovenca je pa to čist vseen in enako. to je easy. Kanade je Ottawa, Avstralija Canberra, Nova Zelandija Auckland."
    },
    {
        "role": "assistant_7",
        "message": "to je easy. Kanade je Ottawa, Avstralija Canberra, Nova Zelandija Auckland.  Očitno ni tako zelo izi. Glavno mesto Nove Zelandije je Wellington.  O."
    },
    {
        "role": "assistant_8",
        "message": "uk!=gb"
    },
    {
        "role": "assistant_4",
        "message": "uk!=gb   ni res  United Kingdom NI enako Great Britain  United Kingdom = Great Britain and Northern Ireland Great Britain = England, Scotland and Wales"
    },
    {
        "role": "assistant_9",
        "message": "Ko vi izbirate punce, a res vam je pomembna njihova inteligenca, razgledanost? Punce se izbirajo po druigh merilih. Pa sploh teh tekmovalk za miss noben nebi skenslal zaradi neumnosti."
    },
    {
        "role": "assistant_6",
        "message": "hehe v moji srednji je ena pri GEO rekla da so ZDA v Evropi"
    },
    {
        "role": "assistant_8",
        "message": "@matev In kaj sem pa jaz napisal?!"
    },
    {
        "role": "assistant_10",
        "message": "So malo bolj važne stvari, kot pa da veš katero je glavno mesto ene tupe Amerike.  Pa če bi bil Rejkjavik, bi bilo čist vseen.  EDIT:  @assistant_9 Ja sigurn, da je važno kaj ima punca v glavi, ko si jo izbiraš. Dobro, ne rabi vedet dlih glavna mesta, se mora pa vsaj malo na avte spoznat ;))."
    },
    {
        "role": "assistant_4",
        "message": "Equals sign @ Wikipedia  ok"
    },
    {
        "role": "assistant_11",
        "message": "Velika Britanija je otok, ne država. Na njem ležijo Združeno kraljestvo (Anglija, Škotska in Wales) ter Severna Irska."
    },
    {
        "role": "assistant_12",
        "message": "@matev: Napisal je != kar pomeni not equal ali slovensko ni enako, kar se uporablja pri npr. programiranju."
    },
    {
        "role": "assistant_4",
        "message": "sem par sekund pred tvojim postom ugotovil  kaže pa na fensi šmensi programerski jezik"
    },
    {
        "role": "assistant_13",
        "message": "Equals sign @ Wikipedia  ok  Če je napisal: !=  klicaj pred znakom = pomeni negacijo ... pač iz programiranja."
    },
    {
        "role": "assistant_14",
        "message": "@assistant_9> Ko vi izbirate punce, a res vam je pomembna njihova inteligenca, razgledanost?  Bolj kot zunanjost, ja. Sej verjamem da kdo ne verjame tega, ampak jaz svoje nisem izbral zato ker dobro zgleda. To, da slučajno dobro zgleda, je zgolj zadetek na loteriji, to da je inteligentna in razgledana je pa nuja. V dolgotrajni zvezi se pač pogovoru ne moreš izognit in super je, če se lahko pogovarjaš o vsem, za to pa mora biti ženska razgledana in inteligentna.  Problem inteligentnih žensk je predvsem ta, da bežijo od zabitih moških, zato jih velik del moške populacije z razlogom sovraži.  @assistant_9> 99.974% of over-teenage population has tried kissing. @assistant_9> If you're one of the 0.026% who hasn't, copy & paste this in your Signature.  QED, al kaj."
    },
    {
        "role": "assistant_15",
        "message": "uk!=gb   ni res  United Kingdom NI enako Great Britain  United Kingdom = Great Britain and Northern Ireland Great Britain = England, Scotland and Wales Pa saj to je napisal. Česa v citatu ne razumeš?"
    },
    {
        "role": "assistant_4",
        "message": "česa ti v zadnjih petih postih ne razumeš?  pismen mende si"
    },
    {
        "role": "assistant_16",
        "message": "Diskusija o znaku za negacijo in povezanem nesporazumu se tu zakljuci."
    },
    {
        "role": "assistant_17",
        "message": "Velika Britanija je otok, ne država. Na njem ležijo Združeno kraljestvo (Anglija, Škotska in Wales) ter Severna Irska.  ??? Severna Irska ne lezi na otoku Velika Britanija."
    },
    {
        "role": "assistant_18",
        "message": "@assistant_14 je povedal vse na mini off topic debato. Prvi odgovor pa bi lahko zaključil temo. Še vedno se ji lahko smejimo. Ni je pa treba dodatno zaničevat, ker je \"lepa\". Ali pa vas to mogoče bode... Ne vem no. Čudni smo, čudni."
    },
    {
        "role": "user",
        "message": "Ja itak da me bode da izkorišča svojo lepoto za uveljavljanje. Ok, to se sliši grdo, ampak če bi se vsaj malo izobrazila... Tako se pa zanaša zgolj in samo na lepoto. Čeprav ja, ne poznam cele slike - mogoče je punca drugače malo bolj izobražena, ampak iz njenega odgovora sklepam da ne."
    },
    {
        "role": "assistant_19",
        "message": "Ja itak da me bode da izkorišča svojo lepoto za uveljavljanje. Ok, to se sliši grdo, ampak če bi se vsaj malo izobrazila...  Jaz pa te teme ne morem jemati resno samo zaradi tega, ker grdo izgledaš. Moti me, da lahko tako grd človek poskuša razglabljat o problemih. Dej pejt vsaj mal na fitnes no, pa se bomo pol pogovarjal."
    },
    {
        "role": "user",
        "message": ".. Čeprav ja, ne poznam cele slike - mogoče je punca drugače malo bolj izobražena, ampak iz njenega odgovora sklepam da ne."
    },
    {
        "role": "assistant_7",
        "message": "Eh, iz tega odgovora lahko v resnici sklepaš samo, da vprašanja ni dobro razumela ali slišala. Sem skoraj prepričan, da ne misli, da je Velika Britanija glavno mesto Združenih držav. Razen če morda sodi med tiste, ki kar nekaj bleknejo, če ne vedo odgovora. Da je glavno mesto VB London, je pa pravilno povedala.  O."
    },
    {
        "role": "assistant_20",
        "message": "> \"Misice so za gledat. Od njih se pameti ne pričakuje. \"  Aha, kul. Torej jo bo partner imel tudi za okrasje? To je to. Krasno.  Doma jo daš nagačit, da jo ne pokvari starost. Zgovarjat se z njo tako kaj nimaš. Če jo nagačiš v pravi pozi, imaš za fiziološke potrebe tudi poskrbljeno."
    },
    {
        "role": "assistant_21",
        "message": "V lepotnem tekmovanju naj se ocenjuje lepota. Sem jaz edini, ki ga moti ravno ta integracija inteligence v lepotna tekmovanja? In potem zmaga ena, ki vecini sploh ni najlepsa...zato ker ve preiodni sistem na pamet in ker bo naredila mir na svetu... Who cares njena izobrazba. Kaj pa partner dela z njo, pa je njegova stvar. Ce je z njo samo zaradi lepote, potem ocitno spadata skupaj :)"
    },
    {
        "role": "assistant_22",
        "message": "> \"Misice so za gledat. Od njih se pameti ne pričakuje. \"  Aha, kul. Torej jo bo partner imel tudi za okrasje? To je to. Krasno.   točno tko"
    },
    {
        "role": "assistant_14",
        "message": "@assistant_21> In potem zmaga ena, ki vecini sploh ni najlepsa...  Če je meni najbolj všeč, mi je popolnoma vseeno, če večini ni. Čeprav blondinke niso moj tip sem zelo zadovoljen, da je miss sveta študentka kibernetike, ki zna programirat in je njena najljubša knjiga resno literarno delo za odrasle, ne pa \"pet prijateljev\". Končno ena zanimiva oseba."
    },
    {
        "role": "assistant_20",
        "message": "Jah, sej, veliko med nami jih je precej plehkih, pa ste sposobni ločevat \"lupino\" od \"vsebine\".  Mislim, halo... Ja, je lepotno tekmovanje, pa naj bo primarno res kriterij lepota. Ampak človeka ne moreš razsekat na izgled in osebnost. Ne more bit razstavni eksponat z IQ-jem nagačene živali...  Sej se čist strinjam s tistim, prek lupine do vsebine, ampak če ni vsebine, je ženska grda. Punce pa tam tudi ne tekmujejo za to, da jih bodo eno leto slikali in da bodo imeli ljudje v stanovanju obešeno njeno (molčečo) sliko.  Se na moč strinjam z Adijem Smolarjem v tisti pesmi: \"Prelepa si, dokler molčiš, a vendar ko spregovoriš, normalnega človeka vse veselje mine.\""
    },
    {
        "role": "assistant_23",
        "message": "Kaj pa je narobe s knjigo Pet prijateljev? Večina ljudi razen Harry Potterja drugo itak ne bere. Minili so časi Cankarjevih Hlapcev, Vojne in miru, Stendahlovih Rdeče in črno ... večina se bo zmrazila že pri \"knjigicah\", ki ima več kot 100 strani.   Enostavne primer: Koliko ljudi, ki je pogledalo filmsko trilogijo Gospodarji prstanov je sploh prebralo knjigo? Manjšina. Njim ne manjka eden pomembnih \"osebnosti\": Tom Bombadil. Ali pa, hobiti se vrnejo v Šajersko pa je vse veselo. V (tretji) knjigi so se na koncu morali boriti in pregnati orke (oz. gorjačarje).   Čeprav je bil v filmu to nekako omenjeno v prizoru, ko je Frodo pogledal v Galadrielovo zrcalo... ampak to ni to. Seveda razumem, da so morali nekatere dele izpustiti in zadevo prilagoditi filmu."
    },
    {
        "role": "assistant_16",
        "message": "Glavno da smo pa tipi sicer izjemno pametni, in to v povprecju bolj kot zenske! (One so itak prvenstveno kvecjemu 'pridne'.)"
    },
    {
        "role": "assistant_24",
        "message": "Itak."
    },
    {
        "role": "assistant_14",
        "message": "@assistant_23> Kaj pa je narobe s knjigo Pet prijateljev? Večina ljudi razen Harry Potterja drugo itak ne bere. Minili so časi Cankarjevih Hlapcev, Vojne in miru, Stendahlovih Rdeče in črno ... večina se bo zmrazila že pri \"knjigicah\", ki ima več kot 100 strani.  Zato me pa veseli, da po svetu še hodijo inteligentne lepotice, ki znajo ovrednotiti tudi literaturo."
    },
    {
        "role": "assistant_24",
        "message": "@assistant_23 - če še nisi prebral, priporočam.  In tudi vsem ostalim, ki v šolah/na faksih/vsakodnevno oddajate/berete sam še povzetke povzetkov Wikipedije."
    },
    {
        "role": "assistant_23",
        "message": "@assistant_23 - če še nisi prebral, priporočam.  In tudi vsem ostalim, ki v šolah/na faksih/vsakodnevno oddajate/berete sam še povzetke povzetkov Wikipedije.  Hvala za zanimivo povezavo."
    },
    {
        "role": "assistant_16",
        "message": "Sicer pa - naslov teme govori o '(ne)znanju', ne pa o inteligenci.  Sam sem v osnovni in srednji soli imel nemalo tezav z dolocenimi ucitelji, saj se nisem mogel (in se se zdaj ne morem) strinjati o njihovem pojmovanju znanja. Nastevanje savskih/dravskih elektrarn (kaj sele po vrsti!), glavnih mest in podobnega kotira precej visoko na moji lestvici netolerance. (Gre za nekaj, kar skoraj ne bi dovolil svojemu otroku, da se pifla.)  Tudi na faksu so dolocene cvetke, recimo pravo socialne varnosti. 'Znanje' tam je tocno taksno - nastevanje socialnih pravic, odmernih osnov, odstotkov, bonusov in malusov za samohranilstvo, dodatne otroke, ... Proud to have BARELY passed.  Pa ne, da bi jih zagovarjal - te misice pac niso po mojem sprevrzenem okusu - ampak da bi jih ocenjeval po poznavanju glavnih mest, pa magari ZDA, ki znajo biti glede tega vprasanja precej tricky - mi ne pade niti na misel.  Ampak, ce nekateri to potrebujejo, da se pocutijo superiorne ... Zanimivi standardi."
    },
    {
        "role": "assistant_25",
        "message": "Glavno da smo pa tipi sicer izjemno pametni, in to v povprecju bolj kot zenske! (One so itak prvenstveno kvecjemu 'pridne'.)   Vem, da gre za sarkazem. Ampak, ker sem pred časom zasledil tole, se mi zdi vredno objave."
    },
    {
        "role": "assistant_16",
        "message": "Smith: ce se ne motim, je pred kratkim zaradi ene taksne ('politicno nekorektne') izjave 'odletel' dekan mislim da Harvarda."
    },
    {
        "role": "assistant_20",
        "message": "@Ziga,  saj se načeloma kar strinjam s tabo, da učenje na pamet ni nekaj, kar bi v zvezde kovali in da papagajčenja na pamet naučenih dejstev ne gre zamenjevati z inteligenco.  Resnici na ljubo se v temle odgovoru kažejo še drugi problemi... Namreč, zakaj nekdo, ki ne pozna odgovora, ali pa sploh ne sliši vprašanja, v odgovor ponudi nekaj, kar v prvem trenutku zveni približno v redu? Če ne slišiš, ni nič narobe, če to tudi kulturno poveš: \"Joj, oprostite, takšna galama je, da nisem slišala vprašanja\". Če ne veš odgovora, bistveno manj trapast izpadeš, če izrečeš (magari puhlico): \"Joj, geografija pa nikoli ni bila moja močna stran...\"  Pa še vedno bolje, da rečeš, da je glavno mesto ZDA Miami (kot je rekla ena druga vprašana misica), ali pa magari Nev jork, kot pa da v pomanjkanju boljše ideje blekneš prvo, kar ti pade na pamet.  Se pa strinjam, da njena inteligenca nima veze z učenjem na pamet."
    },
    {
        "role": "assistant_11",
        "message": "??? Severna Irska ne lezi na otoku Velika Britanija.  Res je. Mea Culpa. Leži na otoku Irska, ki je del Britanskega otočja."
    },
    {
        "role": "assistant_14",
        "message": "Gre seveda za razgledanost, ne inteligenco. Pa tut če ne veš na pamet vseh glavnih mest se od razgledanega človeka pričakuje, da zna rečt \"ne vem\"."
    },
    {
        "role": "assistant_7",
        "message": "kot pa da v pomanjkanju boljše ideje blekneš prvo, kar ti pade na pamet. To sta dve \"strategiji\", ki jo pogosto opaziš v šoli in ju nikoli nisem razumel. Nekateri ob vprašanju kar molčijo, čeprav morda nekaj celo vedo, ampak se bojijo, da bo odgovor napačen. Drugi pa, tudi če se jim ne sanja, kar nekaj bleknejo (v slogu bolje izpasti glup nego iz brzog voza:-).  O."
    },
    {
        "role": "assistant_26",
        "message": "Hem. Dokler vse stoji kvišku, čvrsto, ravno, je inteligenca postranska stvar. Ko pa začne malo delati gravitacija in se nabira špehec, postanejo druge kvalitete hudo aktualne.  P.S. Pomemnejša od golega prepoznavanja je funkcionalna pismenost. Tu pa smo Slovenčki in Slovenčice v ...podnu?"
    },
    {
        "role": "assistant_14",
        "message": "@assistant_16> Nastevanje savskih/dravskih elektrarn (kaj sele po vrsti!), glavnih mest in podobnega kotira precej visoko na moji lestvici netolerance.  Ker nimaš pojma o življenju, sin moj. Črpaj iz modrosti dr. Bojana Magajne, pa boš doživel razsvetljenje:  “Koristno je vedeti teorijo. Vi mislite, da se hecam, ampak je res. Enkrat med drugo svetovno vojno so nekje v Ukrajni eni partizani zajeli nekega človeka in so ga hoteli ubiti, čes da je izdajalec. On se je pa branil: \"Ne, ne, jaz sem matematik, politika me ne zanima.\" Eden od partizanov mu je potem rekel, da naj, če je zares matematik, izpelje Lagrangeovo obliko ostanka pri Taylorjevi vrsti. Matematik jo je izpeljal in so ga izpustili. Enkrat kasneje je dobil Nobelovo nagrado za fiziko. Vidite otroci, teorija vam vedno prav pride.”"
    }
]