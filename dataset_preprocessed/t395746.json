[
    {
        "role": "user",
        "message": "Naj vam dam primer (računica za mesec december 2009): - naš blok ima 12 stanovanj, mesečni stroški ogrevanja celotnega objekta znašajo nekaj nad 1400 EUR -> povprečno 117 EUR na stanovanje - blok kjer so moji starši ima 42 stanovanj, mesečni stroški ogrevanja celotnega objekta znašajo nekaj pod 1400 EUR -> povprečno 33 EUR na stanovanje - blok kjer živi kolega ima 11 stanovanj, mesečni stroški ogrevanja celotnega objekta znašajo nekaj pod 1000 EUR -> povprečno 90 EUR na stanovanje  Vsi imamo enocevni sistem.  Pri sebi sem za test zaprl vse radiatorje in delal popis števcev. Ugotovil sem, da mi števec pri zaprtih in hladnih radiatorjih v 1 dnevu pokaže 15kWh. Cena kWh pa znaša 0,1244 EUR. To pomeni, da jaz dnevno za neogrevanje plačam 1,866 EUR. Mesečno znese približno 56 EUR za hladne radiatorje. Števce so nam montirali konec novembra in so novi.  Rezultat pa je, da sedaj s števci in zaprtimi radiatorji plačam točno toliko kot prej, ko sem grel in se je plačevalo po kvadraturi stanovanja.  Dajte mi prosim povedat kako so lahko take razlike pri stroških ogrevanja(pri starših ogrevajo na kurilno olje, pri nas še nisem uspel izvedeti na kaj) - 117 EUR in 33 EUR se mi zdi blazno velika razlika? Ali je to vredu, da se mi vrti števec kljub temu, da imam ugasnjene vse radiatorje?  Upravniku sem to sporočil po elektronski pošti in še čakam na odgovor. Rad bi pa izvedel kaj več o teh stvareh. Hvala za kakršnekoli informacije."
    },
    {
        "role": "assistant_0",
        "message": "vselil si se v stanovanje, pa ne veš kako je ogrevano?"
    },
    {
        "role": "user",
        "message": "Ja, ker smo ga podedovali? A ti se v tem primeru ne bi vselil tudi če ne bi imel kam iti pa ti kurjava ne bi ustrezala ali kako?"
    },
    {
        "role": "assistant_1",
        "message": "Ali je to vredu, da se mi vrti števec kljub temu, da imam ugasnjene vse radiatorje? To se mi ne zdi normalno. Pri nas se števec, ko je radiator mrzel, ne spreminja."
    },
    {
        "role": "user",
        "message": "Hvala @assistant_1. To me je zanimalo, sem klical potem še vodovodarja in mi je tudi pojasnil, da se števec ne bi smel premikati, tako da tukaj izgleda res nekaj ni vredu."
    },
    {
        "role": "assistant_2",
        "message": "Tudi jaz za 56 kvadratov plačam za centralno od 20 do 35 eur na mesec."
    },
    {
        "role": "assistant_3",
        "message": "smukec - če imate namesto števcev izparilnike in si ti ogreval s kakšno drugo metodo, so izparilniki vseeno spreminjali svojo skalo  do razlik med posameznimi bloki pa tudi BP prihaja. V celju vem da imajo za vsak blok določeno neko cifro s katero se množi stanje na števcu, da kompenzirajo slabšo izolacijo ogrevanega bloka ali daljšo razdaljo od kurilnice - ne pa zgolj porabo ogrevalne vode."
    },
    {
        "role": "assistant_4",
        "message": "Tudi jaz za 56 kvadratov plačam za centralno od 20 do 35 eur na mesec. A to vodo kurite al kaj  Svaka čast."
    },
    {
        "role": "user",
        "message": "Tear DROP - imamo ultrazvočne toplotne števce. Sem se danes pozanimal na enerkonu glede zaprtja vseh radiatorjev in je odgovor, da pretok še vedno je in zato se števec še vedno vrti, čeprav minimalno. Bom naredil nekaj odčitkov s samo enim delujočim radiatorjem, da vidim kaka bo razlika."
    },
    {
        "role": "assistant_5",
        "message": "Hm, ne štekam. Če so radiatorji zaprti na obeh ventilih, potem pretoka skozi radiator ni. Al oni tukaj mislijo na pretok skozi cevi, ki gredo skozi stanovanje?"
    },
    {
        "role": "user",
        "message": "Skozi cevi so mislili pomoje ja. Do zdaj sem mislil, da če ugasneš vse radiatorje, da mora števec mirovati (in tudi drugi, ki sem jih spraševal so tako mislili), ampak izgleda ni tako.  toplotni števec (turbinski ali ultrazvočni) je naprava, ki deluje na pricipu zaznavanja pretoka in razlike temperatur v dovodni in povratni cevi. V kolikor pretoka skozi merilnik pretoka ne bi bilo, potem merilnik ne bi zaznaval nobene porabe.  Zaprtje radiatorskih ventilov (kot ste omenili) pa načeloma še ni stanje, ki bi popolnoma zaprlo pretok vode skozi števec. Kajti v primeru enocevnega sistem, je vedno nek pretok skozi števec, ki pa je bistveno zmanjšan kot takrat ko imate odjem v stanovanju oz. ko so vaši radiatorski ventili odprti."
    },
    {
        "role": "assistant_6",
        "message": "Če zapreš vse bi se moral pretok ustaviti in cevi ohladiti."
    },
    {
        "role": "user",
        "message": "@assistant_6 a si 100% prepričan? Govorimo za enocevni sistem(tega mamo mi). Če si res prepričan, potem bom poiskal še drugo ali tretje strokovno mnenje..."
    },
    {
        "role": "assistant_7",
        "message": "Tudi ko je montiran števec, se še vedno plačuje nek pavšal za amortizacijo in nekaj za bodoča popravila.  Poglej si račun kako je specificiran.  Sam da pri zaprtih radiatorjih vrti števec, to je pa že za prijavit na kako tržno inšpekcijo.  Sam če imate enocevni sistem, potem tako ali tako nimaš svoje veje (cevi) centralnega ogrevanja in je števec čisto brez zveze, ker ne moreš ločit svoje porabe od sosedove. V tem primeru bi morali biti števci na radiatorjih.  BTW: To je za 2500l kurilnega olja, kar povsem zadošča za ogrevanje precej velike, ne preveč izolirane hiše. Definitvno dobro preverit kako in kaj se kuri ...  LP I."
    },
    {
        "role": "user",
        "message": "Tole shemo in opis mi je uspelo najti: http://www.ee.uni-lj.si/EnergijaInOkolj...  Po tej sliki sodeč ima vsako stanovanje svojo vejo(cev) po kateri teče voda v radiatorje (ali mimo njih). Pred vsako dovodno cev v stanovanje pa imamo montiran števec. Števci so v omarici izven stanovanja na hodniku."
    },
    {
        "role": "assistant_5",
        "message": "15kWh dnevno samo za pretok skozi cevi v stanovanju, brez radiatorjev? Ne vem, nimam veliko izkušenj na tem področju, ampak zveni veliko. Ne obstaja morda ventil za celo stanovanje?"
    },
    {
        "role": "user",
        "message": "V omarici sta po 2 ročki pred in za vsakim števcom - verjetno je to to. Sem danes vklopil en radiator in me res zanima kakšen bo odčitek, ker so mi z enerkona odgovorili, da je pri zaprtih radiatorjih minimalen pretok. Če imam odprt radiator, bi potem pričakoval porabo okoli 100kWh dnevno, da bi lahko rekel, da je 15kWh minimalna poraba. Cenovno pa to pomeni 12,44EUR na dan, kar se mi ne zdi normalno."
    },
    {
        "role": "assistant_6",
        "message": "Nekaj je hudo narobe.  Kalorimetri rabijo meriti temperaturo dovodne in odvodne vode."
    },
    {
        "role": "assistant_8",
        "message": "Smukec, če zapreš samo radiatorje imaš v ceveh še vedno pretok tople vode, kot so ti že rekli. Voda namreč kljub zaprtim radiatorjem normalno kroži po razvodnih ceveh. Najverjetneje imaš cevi razpeljane po tleh in tam seveda oddajajo toploto, ki jo izmeri kalorimeter.  Če poskusiš zapreti celo razvodno vejo(na ventilih v omarici, ki jo omenjaš) in ne samo radiatorje, potem kalorimeter res ne bi smel nič pokazat."
    },
    {
        "role": "user",
        "message": "Sem razmišljal. Jaz sem praktično cel dan od doma, iz službe se vrnem okoli 19:00 ure. Doma imam en električni radiatorček, tak ki kuri okoli 2000W. Večja dnevna tarifa za elektriko znese 0,07368EUR/kWh z DDV. 1 ura delovanja radiatorja znese potem 0,147 EUR, s tem da se vmes še izklaplja, ker ima termostat. Tako, da če bi grel 3 do 4 uri bi to zneslo okoli 0,5 EUR dnevno oziroma še manj, ker ne bi na polno grel. Za mrzle radiatorje pa plačam 2 EUR na dan, če pa grejem pa še več... Jaz res ne razumem tega natega :) Ventil za cev za ogrevanje za moje stanovanje pa verjetno lahko zaprem in potem bi kalorimeter res moral kazati nulo?"
    },
    {
        "role": "assistant_6",
        "message": "Če imaš kalorimeter in take ventile na radiatorjih, da dejansko delujejo (zapirajo) bi moral pretok pasti na ničlo. Nekateri radiatorji imajo za nastavljati, koliko toka gre mimo."
    },
    {
        "role": "assistant_9",
        "message": "Meni se zdi, da enocevni sistem skozi kroži voda po ceveh; regulator pa samo bypass-a mimo, da voda ne gre v radiator. Torej tiste cevi vseeno v stanovanju grejejo ... lahko pa da se motim .."
    },
    {
        "role": "assistant_5",
        "message": "To že, ampak 2 EUR dnevno za ogrevanje po površinah cevi, v primerjavi z celotno površino cevi + radiatorjev... veliko se mi zdi. Ne vem, moral bi izračunat malo to, mogoče me občutek vara."
    },
    {
        "role": "assistant_10",
        "message": "Tu pač nimaš kaj računati. 56 evrov na mesec za \"ogrevanje\" z zaprtimi radioatorji je pač občutno preveč. Vsaj 50 evrov preveč. Ali recimo 40, če je vključeno ogrevanje skupnih prostorov.  Evo, moj račun za ogrevanje za december, za 70 m2 (toplarna, nimamo števcev) je 30 evrov.  O."
    },
    {
        "role": "user",
        "message": "Sem pred parimi dnevi pisal upravniku in mu razložil malo stvari, pa nobenega odgovora od njega... Dajte pogledat na položnice koliko ste imeli skupni strošek ogrevanja celotnega objekta in koliko stanovanj je v objektu, ker glede na naš znesek imamo mi daleč najdražje ogrevanje v Sloveniji  , vsaj nikogar še nisem našel, ki bi imel dražje, pa sem jih kar nekaj vprašal.  1428 EUR / 12 stanovanj -> 119 EUR/stanovanje"
    },
    {
        "role": "assistant_10",
        "message": "Kar drago. Pri nas je bilo za december 2468 evrov za se mi zdi 93 stanovanj. 26,5 evrov na stanovanje v povprečju.  O."
    },
    {
        "role": "assistant_11",
        "message": "Smukec, napisal KJE je to pa seveda ne bi?"
    },
    {
        "role": "user",
        "message": "@assistant_11 Kamnik. Zakaj je to pomembno?  Mogoče kdo pozna ceno za prostorski termostat in termostatski ventil, ki bi se vgradil v omarico kjer je števec? Grem se drug teden pozanimat še za to, če nas že tako \"nategujejo\" s tem ogrevanjem..."
    },
    {
        "role": "assistant_5",
        "message": "Verjetno bi bil kar trenutek da stanovalci stopite skupaj in razčistite zadevo z upravnikom, preden greš v individualne naložbe. Saj vem, zna bit standardna kregarija in vse kar pač sodi k življenju v bloku, ampak tole obračunavanje je malo mimo."
    },
    {
        "role": "assistant_12",
        "message": "Nisi edini s tem problemov...Jaz..novogradnja v Litiji....Kalorimeter montiran na hodniku pred vrati. Tudi če zaprem vse radiatorje gre čez voda in števec šteje porabo. Edina rešitev pri meni je tudi zaprtje ventila. Prejšnji mesec sem dal 100 evov za cc 700KWh toplote. S tem, da mam 5 radiatorjev in dva zaprta. V stanovanju pa je okoli 21 stopinj.  marsikdo v našem bloku piz*i zarad tega, da tudi če zaprejo se šteje poraba. In to ni majhna poraba. Tud sam mislim, da z zaprtimi radiatorji ne bi smelo biti veliko prabe. Dobro..pretok mora bit ampak ne more se po tistih ceveh sprostiti toliko toplote.  Razmišljam, če bi lahko montiral ventile na dotoku v radiator...dotok je na spodnji strani trenutni ventili pa so na vrhu radiatorja. Tako, da če bi lahko dal še kak ventil nižje, da zaprem pretok. Je pa to malo dvorezen meč, ker mam dva obtoka (3+2) in če zaprem en obtok radiatorji niso tako vezani, da bi greli kot sedaj."
    },
    {
        "role": "user",
        "message": "Ne to ni normalno. Meni se še zato \"fržmaga\", ker sem doma samo zvečer 3 do 4 ure (pol nehajo kurit), plačujem pa za cel dan ta ogromen strošek.  Rešitev, ki jo vidim je prostorske termostate in pride tale komplet s sprejemnikom vred 200 EUR: http://ogrevanje.danfoss.com/Product/08... Ne vem pa kak ventil rabiš za to, da se zapira pretok v glavni ceni v stanovanje in kakšna je cena za ta ventil. Pa kaj vse še rabiš... V ponedeljek se grem pozanimat, da izvem še kak bo celotni strošek."
    },
    {
        "role": "assistant_13",
        "message": "Okrog 80m2, svoj števec, ogrevanje na plin, plačujem pa 40 EUR (za ogrevanje + vsa topla voda - vsak dan se en kupa v polni bani, drug pa tušira) :)"
    },
    {
        "role": "assistant_14",
        "message": "Predno se nekateri delate pametne, prosim v kolikor ne poznate situacije oz sistemov ne trosit neumnosti. Sem hotel vse prebrati, pa so same traparije.  Prvo naj se vsakdo malo pozanima o samih sistemih ter kako delujejo.  O samem načinu plačila o blokih bi pa lahko odprli vsaj 3 teme :)"
    },
    {
        "role": "assistant_10",
        "message": "In zakaj ne bi na kratko razložil, kako je v resnici, če že obvladaš?  O."
    },
    {
        "role": "assistant_6",
        "message": "Hmm, nekateri proizvajalci določajo, da pred ultrazvočnim števcem ne sme biti nobenih krivin vsaj 20cm."
    },
    {
        "role": "assistant_15",
        "message": "Če so po stanovanju cevi vodene vidno, jih lahko izoliraš. Tako boš zmanjšal prehod toplote iz cevi v prostor in s tem tudi rabo toplotne energije. Druga rešitev pa je, kot si že omenil, zaprtje ventila na začetku veje.  LP"
    },
    {
        "role": "assistant_16",
        "message": "Verjetno si je sosed primontiral radiatorje na tvoj števec."
    },
    {
        "role": "assistant_17",
        "message": "Pozdravljeni V zvezi s svojim delom se ukvarjam tudi z ogrevanjem. Najprej se je treba zavedati, da se toplota prenaša po ceveh drugače, elektrika po žici. Ko premakneš stikalo, žarnica ugasne in poraba preneha, pa še to samo pri navadni žarnici. Pri neonski žarnici števec meri tudi jalovo energijo, s katero si ne svetiš, porablja in plačuje pa se. To dokazuje, da so nekatere stvari očem skrite, pa kljub temu obstajajo. Pri ogrevanju, merilniki (v vašem primeru delilniki) merijo količino oddane toplote v prostor. Mrzli radiatorji ne pomenijo nič, saj se toplota iz medija (vode) prenaša v okolico tudi prek dovodnih cevi, ki ne morejo biti nikoli dovolj izolirane. Ker je merilnik verjetno nameščen nekje na hodniku, se toplota prenaša v okolje merilnika, po celem krogu cevi, nazaj do merilnika. Dokaz za to je, da je bilo stanovanje do neke mere toplo tudi ob zaprtih radiatorjih. Merilnik porabe toplote meri temperaturo vode, ki odide proti vašemu stanovanju in temperaturo vode, ki pride iz vašega stanovanja, razlika v temperaturi vode pa pokaže koliko toplote je ostalo v vašem stanovanju. Pri zaprtih radiatorjih jo je ostalo manj, pri odprtih pa jo ostane več. Ves čas pa toplota nezadržno prehaja iz toplejšega proti hladnejšemu.  Poleg tega vaši instrumenti verjetno služijo kot delilniki. Merilni instrument je verjetno v toplotni postaji in po tem instrumentu se dobavitelju toplote plačuje strošek ogrevanja. Od toplotne postaje do vašega stanovanja je tudi nekaj \"izgub\" toplote, s kateri se verjetno ogrevajo hodniki in stopnišča. Tudi te izgube mora nekdo plačati. Vaši delilniki (ki so lahko čisto podobni merilnikom, le da imajo drugačno funkcijo) služijo za to, da se toplota, izmerjena v toplotni postaji razdeli med porabnike (stanovanja) po dejanski porabi v vsakem stanovanju. Tisti, ki v satnovanju porabi več, bo plačal večji delež skupnega računa v primerjavi s tistim, ki porabi manj. Da je stvar še bolj zapletena, je država izdala tidi pravilnik o delitvi toplote v večstanovanjskih stavbah in stavbah z več uporabniki. Po tem pravilniku so stvari še nekoliko bolj zakomplicirane.  Pa še to. Zakaj stanovanja trošijo različno količino toplote. Eden od faktorjev je velikost prostorov, drugi pa življenske navade. Kdor preveč zrači (pusti priprto okno celo dopoldne) bo porabil in plačal več, kdor pazi na optimalno ogrevanje, bo plačal man. Pobrskajte malo po spletu po naslovih \"merjenje poreabe toplote\" ali pa \"razdeljevanje stroškov ogrevanja\". Lep popzdrav @assistant_17"
    },
    {
        "role": "assistant_18",
        "message": "Sem prebral ta modrovanja pa se vsi pritožujejo nad visokimi računi ali hvalijo z nižjimi. Nihče pa ne omenja osnovnega namena ogrevanja, to je zagotavljati ustrezno temperaturo prostora. Vprašanje je, ali je v stanovanju dovolj, preveč ali premalo toplo. Sam račun pa je pri tem nepomemben. Najceneje je zagotovo, če ogrevanje izključimo.  Čeprav si v stanovanju mogoče le 3-4 ure dnevno ne moreš za ves ostali čas popolnoma izključiti ogrevanja in na tej osnovi računati, koliko bi te stala elektrika. Če poznate kakšen energetski zakon iz fizike potem veste, da se energija ne uniči ampak prehaja iz ene energije v drugo. Če imate v prostoru želeno temperaturo potem boste za njeno vzdrževanje porabili enako energije, pa če jo dobite iz vtičnice, olja ali plina. Ob tem dejstvu pa je elektrika najdražji vir energije za ogrevanje. Tisti, kateri imate visoke stroške z ogrevanjem si lahko le-te znižate s spremembo bivalnih navad. Veliko vlogo pri tem igra zračenje, zavese na oknih, termostatski ventili, tesnjenje oken in vrat, znižanje temperatur v spalnici preko dneva, znižanju temperatur v stanovanju ob odsotnosti...  PS- Če znižamo temperaturo prostora preko noči ali ob dnevni odsotnosti za več kot 5°C nismo prihranili nič!"
    },
    {
        "role": "assistant_6",
        "message": "Seveda smo prihranili, ker je prehajanje toplote iz prostora nižje pri nižjih temperaturah."
    },
    {
        "role": "assistant_18",
        "message": "@assistant_6 je 20. sep 2010 ob 16:31 izjavil:Seveda smo prihranili, ker je prehajanje toplote iz prostora nižje pri nižjih temperaturah.  Bolj, ko ohladiš prostor manjše so izgube toplotne energije in bo takrat, ko bo notranja temperatura enaka zunanji izguba toplotne energije enaka nič. Če še bolj ohladiš prostor bo energija začela pritekati v prostor. A kako udobna nam bo, če bo zunaj -20 v prostoru pa -25°C? Na toplotno ugodje poleg temperature prostora vpliva tudi temperatura sten, tal in ostalih predmetov v prostoru. Ker se ti segrevajo dalj časa kot zrak nam pri enaki temperaturi prostora in hladni steni ne bo tako udobno, kot pri topli. Podobno kot pri izgubah je pri ogrevanju potrebno dovesti toliko več toplotne energije kolikor večja je temperaturna razlika med dejansko in želeno temperaturo. Ob tem pa je meja med porabljeno energijo in toplotnim ugodjem na eni strani ter prihranki energije in znižanjem temperature prostorov pri kratkotrajni (dnevni) različni rabi na drugi strani tam pri 5°C (npr. iz 22 na 17°C).  Če torej bolj ohladiš prostor ponoči in npr. dopoldne, ko si v službi boš pač zvečer moral segreti prostor na 24 namesto 22°C, da se boš, zaradi hladnih sten in tal, počutil enako udobno. S tem pa boš porabil več energije za ogrevanje!  Grejemo pa se zaradi udobja in ne zaradi varčevanja mar ne?!"
    },
    {
        "role": "assistant_6",
        "message": "Eh. Kakih 24. Saj greje radiator, ne pohištvo vraga mi."
    }
]