[
    {
        "role": "user",
        "message": "Pozdravljeni  to poletje bi rad preživel na Korčuli. Je bil kdo tam, kaj se splača pogledat, rabil bi tudi kako cifro za najem apartmaja. Hočem tišino in mir, prijazne lastnike s katerim bi lahko pokramljal ob večeru, kupil sveže ribe od lokalcev, itd. Najraje na jugu otoka (prižba). Karkoli.  lp"
    },
    {
        "role": "assistant_0",
        "message": "Jaz sem bil v Veli Luki in sem se imel super. Če hočeš mir in tišino se mi zdi, da ne bo problemov. Mi smo hodili kopat na otok Proizd(če se prav spomnim imena). Tja se pelješ z ladjico, imaš pa enih par plaž. Ljudi je pa zelo malo gor(pač toliko, kolikor jih ladjica pripelje), tako, da imaš lahko celo plažo tudi zase. Tako lepega morja ne vidiš vsak dan. Več ali manj smo ga žuriral in užival v soncu, morju. Z domačini smo imeli toliko stika, da smo kupili poceni domače vino in pa še v enem kafiču smo spoznali lastnika in dobili par pijač zastonj. Šli smo pa enkrat s kolesi naokrog po otoku.  Nisem ravno odgovoril vsa tvoja vprašanja, pa upam, da ti tole vseeno kaj pomaga. Pa še link, če ga slučajno še nisi preveril:  Korčula  EDIT: Sem šel prav pogledat za tisti otok:  Proizd"
    },
    {
        "role": "assistant_1",
        "message": "Mi že nekaj let hodimo v Prižbo in smo zelo zadovoljni. Če ni apartma ravno ob cesti je mir garantiran. Ima pa vzhodni del Prižbe \"normalno\" plažo, zahodni pa skalnato."
    },
    {
        "role": "assistant_2",
        "message": "mi smo se letos tut odlocili za korculo (prižba). Dobili smo apartma srednjega razreda z oddaljenostjo od morja 20m in pa teraso in žar (to nam je najbol vazno).  do sedaj smo v miru uzivali na bracu in visu in upam da bo tudi na korculi dobr... ceprav je voznje do tam veliko, se menda splaca it..."
    },
    {
        "role": "user",
        "message": "lahko dobim kako cifro na PM. tnx"
    },
    {
        "role": "assistant_2",
        "message": "Tukaj imas njihovo spletno stran. Malo preglej slike in jim poslji mail pa vprasaj za telefonsko... cene so dokaj nizke (najvec kar mi je bilo vsec je bilo 100€ za 7 oseb)"
    },
    {
        "role": "assistant_3",
        "message": "Jaz sem bil v Marco Polu,all inclusive.Boljšega dopusta še nisem imel.Pivo v baru,pivo pri kosilu,pivo ter razne tortice,kolački na plaži. Normalno so zraven pasale tudi domače žgane pijače!  Ligeštuli gratis,marele gratis,pendolino gratis,surf gratis,bicikli gratis...hrana odlična. Ko sem prišel domov sem šel na hitro brušenje odvajanje od alkota,he,he."
    },
    {
        "role": "assistant_4",
        "message": "Dve leti zapored sem bil v Prigradici (10 km od Vele luke in v isti višini kot Blato - pogled na Hvar). Privat apartmaji - super je bilo! Lani bil na Lastovem - še bolje! Ker ne maram tipičnega \"hotel\" turizma in množic sem tukaj zelo užival. Vsak dan sveži morski sadeži (polpenzion) - jastog na žaru, ribe, hobotnice... Če se ti da potovati še malo dlje, ti toplo priporočam Lastovo. Je pa tudi na Korčuli fino! Le težje je dobiti prostor in najti dokaj ugodno ponudbo.  LP"
    },
    {
        "role": "assistant_5",
        "message": "@assistant_4, prigradica je za mir in tišino res super, se strinjam. Drugače je bilo včasih dobro tudi v Treh portah a se mi zdi da se je vse skupaj kar dobro spremenilo zadnjih par let."
    },
    {
        "role": "assistant_6",
        "message": "Jst sem bil tam z jadernico parkrat. Blizu je kraj, ki se mu rece Lumbarda. Na Juzni strani je en tak super zaliv za sprostitev.  Zemljevid   by Miha"
    },
    {
        "role": "assistant_7",
        "message": "Jaz sem bil  tukaj zelo zadovoljen."
    },
    {
        "role": "assistant_8",
        "message": "Bil sem pet let nazaj v vasi Karbuni ( čisto desno spodaj). Do plaže samo 15 stopnic in čof. 15-20 minut plavanja preko kanala majhen otok (tako za dobro jutro). Domača hrana mnjami . Če se ti pa zahoče barskega žuranja, je Vela Luka blizu.  Jebeš hotelski turizem."
    },
    {
        "role": "assistant_9",
        "message": "Živjo.   Jaz sem bil letos na Korčuli natančneje v prižbi ker se mi je že ime zdelo idila. Če bi govorili v živo bi vas najprej vprašal ali naj govorim resnico ali laž? No najprej vam bom lagal. Korčula je otok z zelo lepimi plažami. Prav tako imaš tudi pekarne kjer lahko vsako jutro dobiš kruh in trgovine kjer lahko kupiš mleko. No zdaj pa k kruti resnici. Nam je prijatelj rekel naj gremo na korčula saj je zelo lepa, prav tako da ni strahu da ni pekarn in trgovine. In res mi smo se odpravili proti korčuli. Šli smo na trajekt Ploče trpanj in nato z orebiča na korčulo. Ko smo z trajektom prihajali na otok sem se počutil kot na havajih. Najprej smo si ogledali staro mesto Korčula ki je zelo zanimivo. Tam smo si nagledali starega mesta ter se odpravili proti Prižbi. No na srečo sem se oddahnil ko sem videl apartma da ima svoj prostor za parkirat avtomobil, saj sem na cesti videl razbite avtomobile saj si lastniki apartmajev ne morejo privoščiti privat parkirišče. No apartma v katerem smo bili je bil umazan. Jaz sam nisem pristaš zabav in polno ljudi, ampak žalostno je to da smo morali prevoziti 20km da smo prišli do spodobne trgovine. Namreč v edini trgovini v prižbi smo ob prihodu vanjo naleteli na plesnive paradižnike in črno salamo. Kar se tiče plaž NO COMMENT. Plaže so iz grobih ostrih kamnov, in še tam kjer dobiš kako plažico ki je iz kamenčkov je ta polna ljudi in ni prostora za parkiranje. Kar se tiče cest so skoraj kolovozi.Tako bom jaz rekel, jaz nisem hotel nemira in zabav, ampak je pa žalostno da zjutraj ne dobiš svežega kruha. Jaz bom svetoval drugače kot ostali, se pravi ne hodit na korčulo. Razen seveda če res hočete biti 100% oddaljeni od sveta. Mene še zmeraj prepriča Rab saj ima ravno tako mir, je bližje in ima peščene plaže. Mene je osebno lani prepričal aparma fuža. Upam da nisem koga užalil TO JE LE MOJE MNENJE. Aja pa še to ko sem se vrnil z korčule so me na cesti ustavili sosedje ter me vprašali ali mislim še kdaj obiskati korčulo. Jaz sem ga vprašal zakaj on pa mi je odvrnil da zato ker vsak ki gre na korčulo gre prvič in zadnjič.  Lep pozdrav"
    },
    {
        "role": "assistant_1",
        "message": "Hja, na Korčulo se ne hodi iskati peščenih plaž in diskotek.  Tja se gre, če želiš uživati v miru."
    },
    {
        "role": "assistant_5",
        "message": "Kje si Prižbo našel? Kot da ni dovolj boljših placov na Korčuli. Kot ti je @assistant_1 napisal, Korčula je za mir, izist dobru spizu, ka slane srdele, perun blitve, popit bevande, ne ne fatigat i slušat čakulie od priko zime."
    },
    {
        "role": "assistant_1",
        "message": "Nam je bilo na Prižbi recimo dovolj dobro, da smo šli 5 let zaporedoma po 14dni. Dober apartmajček, lastna plaža, dober vinček in olivno olje, še boljša hrana, mir,... Pridem še"
    },
    {
        "role": "assistant_5",
        "message": "Jest, če je blo za Dolanca dovolj dobro, ni vrag, da je tudi za vas."
    },
    {
        "role": "assistant_10",
        "message": "@assistant_1 je 13. avg 2011 ob 22:21 izjavil:Dober apartmajček, lastna plaža, dober vinček in olivno olje, še boljša hrana, mir,... Pridem še   Točno tako.  Je pa čez cesto Orebić, ki ima odlične plaže, pa surferje/kajtarje in surferske žure. Je pa fino, če imaš lasten čoln oz. če si ga lahko sposodiš, otoki v Korčulanskem kanalu so čudoviti.  Je pa res, da to območje ni za tiste, ki pričakujejo hotel -> bazen pred hotelom -> disco in tako 7 do 14x.  Pa še ena stvar, apartmaje je fino dobro preverit pred rezervacijo, predvsem prek agencij, da ne govorimo o žalostni ponudbi \"z ulice\"."
    },
    {
        "role": "assistant_11",
        "message": "Živjo. Jaz grem letos tudi na Korčulo, sicer že 7 leto, ker se počutimo kot doma, Nahajamo se v Prižbi, kjer je vsako leto boljše tudi glede okolice. Domačini so zelo prijazni. Gospodar in gospodarica sta nas vsako leto bolj vesela saj smo se že kar precej navezali. Velikokrat naredimo žur in pečemo ribe in se imamo po domače rečeno zelo fajn! Kar se tiče apartmajev nimam pripomb, vsako leto ko pridemo je vse čisto. Plažo imamo čisto pred apartmajem, kot tudi avto. Druga plaža pa je le 2-3 minute proč od apartmaja, kjer je tudi igrišče za odbojko na mivki (plaža ima tudi tuš). Igrišče je zelo zasedeno, saj se odvijajo tudi tekme. Ampak se dobi čas za vsakega, ki bi igral odbojko. Pred apartmajem je tudi zelo velik pomol kjer lahko skačeš v morje, to je pogosto zelo vesela dejavnost za otroke. V Prižbi se da najeti čoln, pa tudi malo večje ladjice kjer te lahko peljejo na otok Lastovo, ki pa je tudi odličen otok. In pa tudi razne vodne skuterje lahko najameš. Trgovina je oddaljena 560m izpred hotela čisto ob obali. Vsako jutro lahko greš s kolesom ali peš v trgovino, kjer imajo vsako jutro svež kruh pa tudi sladice. V Prižbi so tudi 3 restavracije z odlično hrano. Pa tudi nedaleč od Prižbe sta Priščapac, kjer imajo tudi igrišče za mali golf pa tudi restavracijo in Grščica kjer je ravno tako restavracija. Najbližje mesto je Blato oddaljeno 10km od Prižbe. Nato je Vela Luka kjer imajo tudi ribarnico in več trgovin s spominki in raznimi pripomočki. Glavno mesto pa je oddaljeno 40km od Prižbe. Mesto se splača ogledati v enem dnevu, če si bolj oddaljen od mesta. Vsak vikend pa se tudi veliko dogaja po večjih mestih, tako da zabave nebo nikoli konec. Tudi v Prižbi so ribarski večeri z prijetno dalmatinsko glasbo v živo. Nisem pa vesela mnenja. da tisti, ki gre na Korčulo nebo prišel več. S tem se nikakor ne strinjam, saj prijatelji hodijo v Prižbo že 15 let in so vsako leto bolj zadovoljni kej je vsako leto kaj novega in urejenega, saj ima Korčula več in več obiskovalcev! To je moje mnenje.  LP"
    },
    {
        "role": "assistant_10",
        "message": "Se strinjam, Prižba in na sploh južna stran Korčule je kul. Namesto na severno stran (mesto Korčula) je bolje iti v Orebić, izlet s trajektom čez je poceni (nekaj postov: http://www.adrialog.com/sl/orebic/map/4..."
    },
    {
        "role": "assistant_12",
        "message": "ravno sem se vrnil od tukaj. zelo zelo lepih 10 dni, krasno vreme, plaže, mir. z apartmaji vse štima, trgovinica je čisto blizu, tako da se lahko res izklopiš.   http://www.racisce-korcula.si/752.html"
    },
    {
        "role": "assistant_13",
        "message": "Pa je recimo na Prižbi na plažah kaj sence.. oz. na splošno na Korčuli, pri nas ni nihče pristaš praženja na soncu..."
    },
    {
        "role": "assistant_1",
        "message": "Malo iz Prižbe je sence kolikor želiš. V samem centru je malo slabše.  En švoh google zemla posnetek:"
    },
    {
        "role": "assistant_14",
        "message": "korčula niti nima toliko plaž... plaže so zelo zelo zanemarjene. pod mojem so plastenke ipd. je pa odličen prostor za potapljanje."
    },
    {
        "role": "assistant_11",
        "message": "Prižba je res super! V petek se bomo že malo zrelaksirali..  V Prižbi je po novem odprt tudi kmečki turizem kjer je okolica zelo lepo urejena, sezidan je tudi zelo velik kamin kjer pečejo meso, zato se ga splača obiskati. Da pa ne pozabim Korčula ima veliko dobrih glasbenikov, moj najljubši je Oliver Dragojević, kjer ima v Veli Luki svoj bar z imenom Cesarica, ki ga obiščemo vsako leto. Pa tudi Klapa Kumpaniji, ki so nas tudi v Sloveniji velikokrat obiskali. Plaže so za nas odlične ker ne rabimo sence, mi imamo plažo pred apartmajem in imamo latnik kjer raste grozdje, ki ga včasih tudi pokusimo. Pod senco imamo prostor kjer je hladilnik in res uživamo. Ta kraj je za nas idealen in misliim, da še kar nekaj časa nebomo zamenjali destinacije."
    },
    {
        "role": "assistant_14",
        "message": "na korčuli je edno dobr to, da se da robutat fige. fig je tam kokr hočeš. mi smo bili v hiši od prjatla od očeta tam nekje sredi korčule med domačini... v pekarnah tam pečejo praktično povsod isti kruh. vedno hrustljav mm... paradajz ki tam raste je odličen sočen..."
    },
    {
        "role": "assistant_11",
        "message": "Ja fig je pa res kar dosti. Mi si jih tudi kar sami velikokrat postrežemo. Kar se pa kruha tiče, je zeloo dober pa najboljše ga je kupiti vsak dan svežega če se le da. Pa sladice so odlične.. Tudi mi si pri gospodarjih kadarkoli ko kaj rabimo vzamemo saj je gospodar prijazen in se zelo dobro razumemo.."
    },
    {
        "role": "assistant_5",
        "message": "@assistant_13 je 15. jul 2012 ob 18:05 izjavil:Pa je recimo na Prižbi na plažah kaj sence.. oz. na splošno na Korčuli, pri nas ni nihče pristaš praženja na soncu...  Korčula je med najbolj zelenimi otoki (kar požari ne skurijo), tako da za senco ne skrbi.  Poleg fig je za moj okus korčulansko olivno olje eno boljših, rib se da dobit, da ti pri ušesih ven gledajo, ja, zelenjava je tudi odlična in jo je v izobilju.  PS, vina ne pijte samega, vedno z vodo. Kdor je probal, že ve zakaj. Bevanda je zakon."
    },
    {
        "role": "assistant_14",
        "message": "sence na korčuli ni, ker ni dreves in je večinoma samo grmičevje. sploh na plažah."
    },
    {
        "role": "assistant_11",
        "message": "Senco na Korčuli se da najti, ampak jo ni veliko, če si jo sam ne narediš."
    },
    {
        "role": "assistant_15",
        "message": "Kdor išče miren plac na Korčuli, naj obišče Zavalatico.  O."
    },
    {
        "role": "assistant_14",
        "message": "@assistant_15 je 17. jul 2012 ob 11:44 izjavil:Kdor išče miren plac na Korčuli, naj obišče Zavalatico.  O.   tam smo se mi vsak dan kopali, ker je bilo zraven hiše kjer smo spali. v glavnem kotiček ni miren oziroma je odvisno od letnega časa...  pred 10 leti smo bili ponavadi tam sami na plaži, ki je seveda še vedno zanemarjena, pred par leti pa cel kup turistov. no karkoli že, tam smeti noben ne odvaža. kar pustiš, to ostane."
    },
    {
        "role": "assistant_16",
        "message": "Mi imamo v Grščici apartma in če je kdo zainteresiran se lahko več zmenimo prek PM-ja."
    },
    {
        "role": "assistant_5",
        "message": "@assistant_15 je 17. jul 2012 ob 11:44 izjavil:Kdor išče miren plac na Korčuli, naj obišče Zavalatico.  O.   Al pa Prigradico."
    },
    {
        "role": "assistant_17",
        "message": "Bil na korčuli 2 leti nazaj in mi je bila zelo všeč. Kopal v zavalatici, pupnatski luki, otoku Proizd na zahodu otoka - ladjica gre vsak dan iz Vele luke. Na zahodni strani Račišča je tud ok plaža. Če si bolj pustolovski greš lahko na južno stran otoka pod mestom Žrnovo do tistih zalivov (uvale). Pot je makadamska,jeb*na (5km) ampak se splača. Samotne, peščene plaže...božansko :)"
    },
    {
        "role": "assistant_14",
        "message": "je to tam kjer so polagal vodovod?"
    },
    {
        "role": "assistant_18",
        "message": "takole: tole je pa najina letošnja izkušnja... nič kaj prijetna... Letošnje leto sva se s fantom odločila, da odpotujeva na dopustovanje v Dalmacijo. Južni del Hrvaške mi je bil vedno pri srcu, saj smo tja zahajali s starši in spomini nanjo so lepi. Fant tam še ni bil, zato se mi je zdela idealna priložnost, da odpotujeva na Korčulo. Vedela sem, da so plaže tam lepe, da ni gneče, da so cene zmerne pa tudi Dalmatinci so znani kot zelo prijazni ljudje.  Apartma sem iskala po spletu in sicer izven večjih krajev. Nazadnje sva se odločila za Prižbo, ki leži na južnem delu otoka. Z lastnikom apartmaja smo najprej komunicirali preko elektronske pošte. Bil je zelo prijazen in poslal tudi fotografije apartmaja. Vse se nama je dopadlo, tudi cena (40 EUR na dan). Akontacije ni zahteval in mi verjel na besedo, da prideva. Slišala sva se tudi po telefonu, da sva javila uro kdaj približno prideva (pot se je namreč zaradi prometne nesreče na avtocesti zavlekla).  Apartma je bil super. Čist, pospravljen. Tudi lokacija je bila idealna; 50 m od trgovine, čez cesto je bila zasebna plaža, v bližini je bilo nekaj gostinskih lokalov (bari, picerija, konoba).  Edina pomanjkljivost je bila, da sva imela okno spalnice tik nad cesto in ponoči je bilo včasih kar hrupno. Morda sva malo pogrešala boljši nož, čistilo za pomivanje posode in kakšno krpo J. Malenkosti, skratka. Da nimajo internetne povezave in klime pa sva vedela že pred prihodom.  Dopust je mineval tako kot mora: plaža, sonce, morje. In kolo. Sva namreč ljubitelja cestnega kolesarstva in morava priznati, da je Korčula raj za kolesarje! Lep asfalt, malo prometa, magični razgledi in lepi višinski metri J. In seveda takoj osvežitev v morju.   Tudi z domačini in lastniki apartmajev sva se lepo ujela. Vsakodnevno smo se pogovarjali, saj sta starša lastnika Nikše živela v sosednji hiši. Vse lepo in prav, ampak...  Zadnji večer v tem apartmaju se nama je na terasi pridružil Nikša, torej sin in nama ponudil pomoč pri iskanju prenočišča za zadnjo noč najinega dopusta (ta apartma je bil najin zadnji dan planiranega dopusta namreč zaseden in ves čas sva vedela, da se bova morala za en dan seliti). Ker sva avanturista sva rekla, da se bova znašla sama.  Odprla sva liter slovenskega vina in malo smo pokramljali in potem še poračunali. Na koncu sva ga vprašala kdaj morava naslednji dan izpraznit apartma in povedal je, da ob 10. uri, ker ob 12. uri pridejo novi gostje.  Zjutraj sva se zbudila in seveda začela pospravljati. Najprej osebne stvari, hrano iz hladilnika in ostale zadeve. Vse smeti sva dala v vreče za smeti.  Okoli 9. ure se je okoli apartmaja že sprehajala mama lastnika. Najprej je z nekoliko dvignjenim glasom pripomnila, da ne bi slučajno pustila vreče smeti pred apartmajem. Seveda sva rekla, da ne in fant jih je takoj odpeljal v kontejnerje, ki so bili v bližini.  Sama sem nadaljevala s pospravljanjem, nakar je gospa kar vstopila v apartma (kljub temu, da svojih stvari še nisva pospravila in niti nisva začela čistiti apartmaja). Z dvignjenim tonom glasu je začela hoditi po stanovanju in dajati pripombe zakaj nisva odstranila posteljnino in pospravila posodo v omare (naj povem, da je bila čista in tik pred tem pomita in se je sušila). Skušala sem ji povedati, da apartmaja še nisva pospravila in da ura še ni 10. Očitki so se stopnjevali in resnično jih nisem mogla več poslušati, zato sem brez besed raje v avto odnesla še zadnje stvari in fantu pomagati naložiti kolo. Očitno je v tem času gospa nato poklicala še sina, ker je nazadnje tudi on, precej nervozen prišel do apartmaja in začel živčno pospravljati tudi on. S pogledom v tla se naju je želel po hitrem postopku znebiti z besedami: ajde, ruku i idita. Da bi umirila slabo voljo sva Nikši rekla, da sva resnično želela apartma počistiti sama. Nič nama ni bilo več jasno, saj so se kar naenkrat začeli obnašati zelo arogantno, mama pa naju je začela celo zmerjati z besedami, da sem jaz zagotovo Srbkinja (kar sicer nisem - ampak se mi pa postavlja vprašanje: in kaj če bi res bila? ali narodna pripadnost res kaj pove o človeku?), da tako slabih gostov še niso imeli in da sva slabša od ciganov!  Se strinjam: apartma nisva očistila tako, da bi izgledal enako kot prvi dan ob vstopu. Vendar za to niti nisva imela časa (gospa je prišla v apartma pred 10.uro! in to še predno sva uspela odnesti osebne stvari), poleg tega to niti ni praksa, da apartma gost do potankosti počisti sam. Moram pa povedati, da apartma resnično ni bil svinjski -bil je pač normalno umazan, kot se za 9-dnevni dopust spodobi.  Stara sem 32 let in že več kot 10 let delam v turizmu, ampak kaj takega se mi v življenju ni zgodilo. Oba s fantom tudi potujeva precej, zato nama je bilo obnašanje lastnikov pravi šok! To je tudi edino, kar sem zmogla povedati lastnikom apartmajev. Torej brez žaljivk in grdih besed.  Dopust je s tem zagotovo dobil svoj grenak priokus. Na žalost nas očitno (vsaj nekateri!) Hrvati še vedno ne marajo in očitno nekateri še vedno prelahko prislužijo kakšen evro. Lahko bi odprla celo politično debato o tem, vendar se bom raje vrnila k turističnim vodam... Vsak pač ni ustvarjen za delo v turizmu in gost mora biti vedno kralj!  Žal vam tega apartmaja (http://niksa.prizba.net) ne moreva priporočiti, saj meniva, da je odnos do gosta izjemnega pomena, česar pa se bo morala družina Šeparović še naučiti ali pa se preprosto nehati ukvarjati s turizmom.  Naj pa na koncu vseeno dopišem še to, da sva zadnjo noč pa našla sobo v Veli luki, pri eni preprosti ženici. Srečali smo se samo zvečer, zjutraj pa naju je prijazno povabila na kavo in travarico; izmejali pa smo se še nekaj besed. Vse to za 100 kun na noč!"
    },
    {
        "role": "assistant_15",
        "message": "Ajoj. 9 dni ste se lepo imeli in je bilo z lastniki vse OK, apartma lep, cena ugodna. In potem se eno uro pred odhodom malo spičiš zaradi pospravljanja in je treba narediti celo dramo. Ne, očitno nisi Srbkinja, tipična Slovenka si.  O."
    },
    {
        "role": "assistant_14",
        "message": "če so rekli da pridejo ob 10.00 novi gostje. namesto da bi že vse prejšnji dan zvečer pospravila sta se to lotila delat 3 ure pred koncem. lol"
    },
    {
        "role": "assistant_19",
        "message": "Neznate brati..  Odprla sva liter slovenskega vina in malo smo pokramljali in potem še poračunali. Na koncu sva ga vprašala kdaj morava naslednji dan izpraznit apartma in povedal je, da ob 10. uri, ker ob 12. uri pridejo novi gostje.   Torej do 10h bi se morali spokati iz aprtmaja, ker ob 12h pridejo novi gostje. Avtorica prispevka je povedala da ura še ni bila 10, torej so še imeli čas. Nikoli se mi še ni zgodilo da bi kdo mi prišel težit naj se spokam še pred dogovorjeno uro. Jaz verjamem da če bi imela čas apartma pospravila do dogovorjene ure ampak očitno so bili lastniki neučakani.   Mi smo vedno začeli pospravljati 1uro preden smo zapustili apartma in nikoli prejšni večer, ki ji bil sicer namenjen še žuranju, ne pa pospravljanju. Avtorju prispevka dam čisto prav in hvala za tvojo zgodbo.   In potem se eno uro pred odhodom malo spičiš zaradi pospravljanja in je treba narediti celo dramo. Ne, očitno nisi Srbkinja, tipična Slovenka si  Kar je prav je prav in vse bi se lepo izteklo če una ženska ne bi začela pizditi pred 10 uro. Dogovor je DOGOVOR. Ni važno ali zaćne pospravljati ob 9.55 ali pa ob 22h prejšni dan. Do 10h mora zapustiti apartma in za sabo mora pustiti čisto - za kar pa avtorica ni imela časa.  Ji dam čist prav."
    },
    {
        "role": "assistant_19",
        "message": "Tvoj post bo najverjetneje izbrisan, ampak nimajo vsi hrvati slabega odnosa. Večina imajo kar lep odnos , medtem ko sem naletel na nekaj kateri so imeli tudi grd odnos."
    },
    {
        "role": "assistant_20",
        "message": "@assistant_18  Ovca si in tvoj tip pomehkužen metroseksualec copatar, ki ne zna udariti po mizi, ko je potrebno. Enako velja za sina od lastnice.  Ko je stara začela svoj šov bi jo morala poslati v pm in da je tiho kot miš.Kaj se ima repenčiti v apartmanu pred uro in dreti na kogarkoli ? Da me na HR nekdo začne zmerjati s Srbom/ciganom mu rečen naj raje sam pokliče policaje, zaradi njegove lastne varnosti."
    }
]