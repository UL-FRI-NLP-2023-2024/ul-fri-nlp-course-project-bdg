[
    {
        "role": "user",
        "message": "Pozdravljeni!  Spomladi se ljudje ponavadi lotevamo vseh vrst čiščenja. Hiše, stanovanja, avtomobili ipd. Malo komu pa pade na pamet, da bi očistil svoj mlinček. Ravno tega sem se lotil sam.  Ker se ukvarjam s cad/cam programi, je računalnik velikokrat dolgotrajno obremenjen kolikor se da, zato je dobro hlajenje na mestu. Sama konfiguracija ni ravno za se hvalit, pa vseeno: athlon xp 1700+, 512 MB DDR 400, diska 40+80GB, grafična radeon (malce starejši model, a zame dovolj), dvd pekač. Kot sem že omenil, ni ravno nevemkaj, ampak ko se mechanical desktop zažene se kar da;) Skratka, pred nekaj časa sem si bolj za hec kot za res namestil  MotherBoard Monitor in malce spremljal temeraturno dogajanje v moji kištici. Med normalnim delovanjem brez obremenitev (se pravi tipkanje, surfanje) je bila delovna temperatura slabih 40°C, ob dolgotrajni obremenitvi pa se je povzpela tudi preko 50°C. Pred nekaj časa sem si nabavil USB2 razširitveno kartico in sem se skorajda zadušil ob vsem prahu, ki je bil v ohišju, a se mi takrat ni dalo ubadat s tem.  No, pred nekaj dnevi pa sem se vendarle odločil, da izvedem čistilno akcijo. Potekala je takole: Najprej sem si pripravil \"orodje\". Na voljo sem imel sesalec z nastavkom, nekaj antistatičnih krpic ter raven in križni izvijač. Let the surgery begin   Ohišje sem najprej popolnoma izpraznil. Tako so leteli ven dvd, diska, disketnik, napajalnik, razširitvene kartice in na koncu še plošča. Naj opozorim, da se za sprednjo masko ohišja skriva predcej svinjarije in če imate ventilator tudi na sprednji strani, se jo splača odstraniti in očistiti. Tako razgaljeno ohišje sem najprej dodobra posesal, sledila pa je še minimalistična obdelava s krpico. Tako je bilo ohišje pripravljeno na ponovno polnjenje, a pred tem so me čakale še ostale komponente.  Najprej sta prišla na vrsto hladilnik in ventilator procesorja, potem pa tudi plošča. Spet podoben postopek kot pri ohišju. Ploščo sem bolj od daleč posesal, da slučajno s prahom vred ne izgine kakšen kondenzator ali kaj podobnega, potem pa sem v raven izvijač ovil še krpico in zopet očistil vse kotičke. Hladilnik in ventilator sta bila deležna bolj grobe obdelave. Najprej sem vse skupaj posesal, potem sem odmontiral ventilator in še enkrat posesal vsak kos zase. Ventilator sem lahko očistil že samo s prstom in krpico, pri hladilniku pa je zopet prišel na pomoč izvijač. Tako očiščene komponente sem nazaj zložil in jih namestil v ohišje. Naslednja žrtev je bila grafična kartica. Ventilator je že nekaj časa spuščal predcej čudne glasove, tako da sem ga najprej posesal, kolikor se je dalo, potem pa še očistil s krpico. Tako očiščen ventilator sem pošprical z WD-40 in ga na papirnati brisači pustil, da se posuši. Ostale razširitvene kartice sem samo obrisal. Napajalnik. Ena izmed ključnih komponent računalnika. Dobro delovanje je vitalnega pomena. Raztrgana nalepka in križni izvijač sta dala rezultat - odprt napajalnik. Spet je sledilo sesanje in čiščenje s krpico. Tudi ventilator je bil deležen podebnega tretmana kot tisti na grafični kartici.  Diska in dvd so bili polni praha na vrhu, ki sem ga, jasno, očistil. Preventivno sem odprl tudi dvd enoto, a le-ta je bila čista.  V lokalni računalniški trgovini sem za slabih 900 sit kupil še dodaten 8-centimetrski ventilator, ki sem ga namestil na zadnjo stran, pod napajalnik. Obrnil sem ga tako, da piha svež zrak v ohišje.  Fizika ni nikoli bila moja močna stran, toda če je v ohišju rahel nadtlak (torej je tlak v ohišju višji od tistega v prostoru), je to eleganten način preprečevanja vstopanja prahu. Rezultati bodo vidni čez par mesecev :)  No, ventilatorja napajalnika in grafične kartice sta se posušila, sledilo je zlaganje komponent nazaj v ohišje. Pri tem sem vse napotrebne kable napajalnika zvezal skupaj z vezico in jih pritrdil na ohišje. Uporabil sem kar luknje pod dvd enoto, kjer je še prostora. Vse ostale kable sem poskušal speljati tako, da ne visijo, kable za diske in dvd enoto pa sem samo zvezal skupaj z vezicami. V kratkem sledi nakup tanjših ide kablov. Dodatni ventilator sem priklopil na osnovno ploščo, v kratkem pa bom nabavil tudi potenciometer za regulacijo hitrosti. Trije ventilatorji pač ustvarijo predcej hrupa.   Tako očiščen računalnik sem odnesel nazaj na njegovo mesto in ga priklopil. Z upanjem v očeh sem zrl v dashboard motherboard monitorja... Hevreka! Med normalnim delovanjem se temperatura ni dvignila nad 31°C, pod polno obremenitvijo pa ni nikoli presegla 40°C.   Zaključek: čist računalnik pomeni nižje temperature. Nižje temperature pomenijo daljšo življenjsko dobo. To pa je tisto, kar hočemo vsi ne?"
    },
    {
        "role": "assistant_0",
        "message": "Generalno čiščenje je pametno izvesti pred poletjem, sploh če je škatli bolj vroče. Odličen pripomoček sta tudi navaden čopič in kompresor.  Ostali: brez neumestnih pripomb, prosim."
    },
    {
        "role": "assistant_1",
        "message": "@user, si pa res si vso stvar zakompliciral. Odpreš stranico ter izpihaš s kompresiranim zrakom, ves prah, če kompresorja nimaš doma, greš do bližnje bencinske črpalke, pa uporabiš kompresor ki je za napihovanje gum. Pozabi na sesalec in krpico. Ne rabiš ničesar razstavljat, samo odpreš obe stranici. Če imaš pa veselje s sesalcem in krpico, potem ti bo prav prišel še kakšen čopič.  Kar se tiče praha, pa vzami ene najlonke od mame pa jih raztegni pred ventilatorje da ti zaščiti pred prahom.  Kar se tiče WD-40 si zadevo rešil za par tednov potem bo pa spet ropotal po starem. Bolje če uporabiš strojno olje (aka olje za šivalne stroje). Oz. še bolje za par jurčku kupi pasivni hladilnik za grafo.  K hladnejšemu sistemu prispevaš tudi z dobro ureditvijo kablov."
    },
    {
        "role": "user",
        "message": "@assistant_1: Ja, vem da bi lahko enostavno s kompresorjem spihal. Pač sem si vzel eno popoldne fraj. Sem ga rabil, po pravici povedano. S kompresorjem bi bilo prehitro konec veselja :) WD-40: vem, da ni ne najboljša niti dolgoročna rešitev. Olje pride na vrsto, čeprav sem razmišljal tudi o pasivnem hlajenju. Pravzaprav bom najverjetneje pristal pri tem, ker grafične kartice ne obremenjujem do nekih jakih skrajnosti (ena in edina igrica ki jo imam poleg tistih od winsov je nfs5, pa še to mi nikoli ne znese, da bi jo igral).  Kablovje: jep, na koncu posta sem napisal da bodo v kratkem padli ožji kabli. Ne, ne bom jih sam rezal, ker se (pre)hitro zgodi da odrežeš preveč in potem moraš tako ali tako nabavit drug kabel."
    },
    {
        "role": "assistant_2",
        "message": "Bi opozoril še na nekaj malenkosti, ki to niso.  Ko se spiha mlinček ne smeš ventilatorjev izpostaviti zračnemu toku kompresorja ali sesalca. Ventilator takrat dobi previsoke obrate, kar mu uniči ležaje in kmal po čiščenju začne ropotati. Če ga zaviraš s prtom je OK, drugače ne.  WD40 je za mazanje zanič. Vsebuje petrolej, ki razgradi olja in masti in v kratkem stvari delajo na suho in zaribajo. Na ventilatorju previdno odlepi nalepko s podatki (ni treba celo), tako, da se pokaže gumijast pokrovček čez ležaj. Ta pokrovček odstrani in v ležaj kapni kapljico strojnega olja, lahko tudi takega za avtomobilski motor. V nekaterih primerih tega pokrovčka ni in vidiš naravnost v ležaj. Potem vrneš pokrovček nazaj (če je) in ponovno prilepiš nalepko.  Še boljša varianta je ventilatorček rastaviti na prafaktorje, očistiti vse dele in namesto olja uporabiti litijevo mast za ležaje in zadevo sestaviti nazaj, vendar to terja več dela in časa.  Tisti vntilator na zadnji strani poskusi zasukati, boš videl v katerem primeru je bolje (nižje temperature).   Za utišanje kište pa glej ta  članek. Odstranitev pleha pred ventilatorji zelo zmanjša hrup in poveča pretok zraka. Namesto pleha potem na nevarnih mestih (zadnja stranica in napajalnik) namestiš mrežico ustrezne velikosti."
    },
    {
        "role": "assistant_1",
        "message": "Odstranitev pleha pred ventilatorji zelo zmanjša hrup in poveča pretok zraka. Namesto pleha potem na nevarnih mestih (zadnja stranica in napajalnik) namestiš mrežico ustrezne velikosti.  Sam sem odstranil pleh na napajalniku pred ventilatorjem, da bi se zmanjšal hrup in povečal pretok zraka. Hrup se ni zmanjšal, pretok zraka ne morem zmeriti. Hec je bil pri sestavljanju, kjer se s kablovjem napajalnika nisem pretirano potrudil ter ga lepo speljal po robu ohišja do diska, cd-roma in ostalih naprav. Temperatura sistema in procesorja je bila nato v povprečju večja za 5 stopnij.   IMO Se je bolje potrudit za čim bolj neoviran pretok zraka po ohišju kot pa neko rezanje pleha na napajalniku."
    },
    {
        "role": "assistant_3",
        "message": "Hehe, si se pa razpisal :)  Nazadnje ko sem \"odstranjeval\" prah iz mojega mlinčka, sem to počel kar s pihanjem (ne tega počet doma, se kar utrudiš) in pa z krpico na katero se prah full dobro prime.  In za pol ure dela imaš potem računalnik za dobrih 10°C hladnejši.   Pa tisto ko je nekdo napisal za najlonko pred ventilatorjem, nevem če bi se to dobro obneslo..."
    },
    {
        "role": "assistant_4",
        "message": "Pri nas na primorskem čiščenje računalnika rešujemo na elegantnejši način - čez večer pustiš odprt računalnik na balkonu in ti ga lepo burja prepiha, po dolgem in po čez. :)   Drugače pa sem se tudi jaz že lotil čiščenja moje škatlice in se moram prav pohvalit, kajti res sem pridobil več kot 5 stopinj (navzdol seveda). Pri meni je največji, ter najpogostejši, problem pri hladilniku od procesorja. Imam namreč  Zalman Al-Cu 7000 pri kateremu se mi nabira prah tik pod ventilatorjem. Ta prah potem naredi sloj, ki zelo ovira hlajenje. Saj, če bi se to dogajalo enkrat na pol leta ali več, mi sploh nebi bilo problema, ampak meni se prah tam nabere v enem tednu. Nadleža stvar. Ima kdo kako idejo kako bi preprečil pospešeno nabiranje prahu na tistem mestu? V sobi sploh nimam toliko prahu, ker redno čistim. Tudi drugje v računalniku nimam toliko prahu, imam pa 3x80 fane, od teh dva spredaj, ter en na zadnji stranici. Hvala za info. LP!"
    },
    {
        "role": "assistant_3",
        "message": "Hehe, enak ose dogaja na mojem TR SLK900U. Ko vzamem vent dol je prav taka plast praha ki jo lahko dol potegneš .  Sem pa že razmišljal, da bi pred vente ki vlečejo zrak v ohišje namestil nekakšne protiprašne filtre..."
    },
    {
        "role": "assistant_5",
        "message": "Ko sem čistil bratov računalnik je bila med procesorjem in hladilnikom debela plast prahu (5mm).  Drugače pa je najleže s kompresorjem. Prepucaš tudi reže po hladilnikih.   @assistant_2: mislim da ni domačega sesalca ki bi lahko povzročil več obratov od obratov pri katerih deluje vent. Z industrijskimi je verjetno drugače."
    },
    {
        "role": "assistant_2",
        "message": "@assistant_1:  Če se lotiš takih del, površnost ni ravno na mestu (neurejeni kabli itd). Je pa res, če je ventilator slab, potem ne pomaga omenjeno rezanje pleha, ampak je nujno ventilator ali zamenjati ali obnoviti, odvisno od primera do primera.  @assistant_5:  S sesalcem takih stvari ne čistim, je preveč neučinkovito oz. počasno. Kompresor je prava stvar, samo ni dobro pretiravati s pritiskom.  Slišal pa sem jamranje nekoga, ki je po čiščenju s sesalcem na hitro moral menjati ventilatorje. Ali je bila uporaba sesalca res vzrok teh težav ne vem, ampak sem raje dodal kot opozorilo, saj (majhna) možnost obstaja."
    },
    {
        "role": "assistant_6",
        "message": "ker sam doma nimam možnost uporabe kompresorja, me zanima če se lahko recimo komponente čistit z čopičem. imam enega ravno dovolj velikega da počistim ves prah med rebri hladilnikov, vendar me zanima če je primerno to za komponente. sploh me moti prah ki se nabere na vrhu grafične. čez čas nastane prav debel sloj, sesalec pa vsega ne odstrani. torej se lahko komponente poškodujejo (mogoče s statiko) če se čistijo z čopičem? ali pa ve kdo še za kaj bolšega? seveda mi ni pomembno kako dolgo morem čistit saj se mi ne zdi škoda vzet eno popoldan časa in res počistit računalnika. samo da je učinkovito in neškodljivo za komponente.  //edit: torej našel sem odgovor na moje vprašanje  prej sem malo bol površno bral. torej s čopičem in sesalcem bi šlo. kakšno pa je tveganje da s statiko ubiješ kako komponento? na kaj je treba bit posebaj pozoren... res mogoče pretiravam in sem preveč zaskrbljen, vendar res nebi rad zaradi neprevidnosti potem imel težav s komponentami ali jih celo stran metal."
    },
    {
        "role": "assistant_7",
        "message": "To si pa zelo lepo spisal, skoraj dovolj vzorno za clanek"
    },
    {
        "role": "assistant_8",
        "message": "@assistant_6, nekdo je 1x omenil(sicer ne vem, če na tem forumu), da je s sesalcem uničil strežniško plato. Vrtenje ventilatorjev, naj bi ustvarjalo dosti toka, da jo je poškodovalo. Sicer ne vem koliko je resnice v tem, ampak previdnost ni nikoli odveč."
    },
    {
        "role": "assistant_6",
        "message": "ventilatorje vedno čistim kar s prstom  in krpo. seveda najprej posesam malo ampak vetrnico primem da se ne vrti. predvsem me zanima statika, ker sem nekje že tut zasledil da lahko komponento uničiš s kompresorjem. naj bi zrak zaradi trenja ustvaril statiko na komponenti. na žalost pa nevem več kje sem to prebral. drugače pa itak nimam niti možnosti uporabe kompresorja kr ga doma nimamo. zato pa me bol zanima če čopič tut ustvarja dovol trenja da nastane statika."
    },
    {
        "role": "assistant_9",
        "message": "sam uporabljam kar kompresor.enkrat na 2 meseeca grem in spiham racunalnik.pri tem pustim da se ventilatorji sucejo prosto, nisem pa imel kakih tezav razen na chipsetu kjer mi je zacel tulit pred kratkim, vendar sem ga leepo raztavil in ga namazal.sedaj se vrti kot namazan"
    }
]