[
    {
        "role": "user",
        "message": "iz dnevnika :  Kaj namerava direktor Študentskega servisa Maribor MK urediti v hotelu, za katerega naj bi po naših podatkih plačal 1,8 milijona evrov, nam ni uspelo izvedeti, saj je bil MK za nas več dni nedosegljiv. Prav tako je brez odgovora ostalo vprašanje, kje bo dobil denar za naložbo in obnovo, v katero naj bi po nekaterih ocenah moral vložiti več kot 1,3 milijona evrov, če upoštevamo, da je MK za 520 milijonov tolarjev nedavno kupil tudi 70 odstotkov terjatev Vode Julijana.     MK brez smisla za turizem     Nakup hotela Bellevue ni edina naložba Študentskega servisa Maribor v turizem, saj je direktor MK pred leti nameraval v novem hotelu na Pohorju kupiti enega najbolj razkošnih apartmajev. Prav tako naj bi kupil več drugih objektov po Sloveniji in na Hrvaškem. Večino teh nepremičnin naj bi kupil na račun Študentskega servisa Maribor, lastnice nekaterih drugih objektov pa naj bi bile tudi hčerinske družbe ŠS Maribor.   Pred leti je tudi objavil namero o nakupu mariborskega hotela Slavija, vendar je šla draga naložba (vrednost hotela je bila ocenjena na 700 milijonov tolarjev) v roke drugemu kupcu. Pri tem se postavlja vprašanje, kaj bi MK počel s hotelskimi sobami, saj jih ne bi smel oddajati. Predmet poslovanja študentskih servisov je namreč samo posredovanje del in nalog dijakom ter študentom, avtošola, fotokopiranje in mladinski turizem, drugega pa ne bi smeli početi.   Pozornost zbuja tudi črna gradnja štirinadstropne stavbe v središču Maribora, ki še vedno stoji, kljub odločbi inšpektorjev iz leta 2001, da jo porušijo na stroške lastnika. Vprašanje je tudi, za kaj so stavbo v resnici zgradili, saj je MK najprej trdil, da jo gradijo za potrebe avtošole, kasneje pa je namembnost spremenil v študentski dom.   ---  Kaj vse je možno v Sloveniji. Študenski Servisi rastejo kot gobe po dežju, študent pa nima kaj dosti od tega, razen da mu pri vsaki urni postavki ŠS odščipne del zaslužka.   Glede na to, da imamo opravka s ŠS-i, bi si mislu, da bodo nadalne naložbe v smeri študenske populacije, ne pa koristenje posameznikov. Če bi se res denar stekal v prid študenta, v Ljubljani, Mariboru in drugje ne bi bilo problem dobit študentske sobe. In kaj naredi država?  Po možnosti bo še nagradila dragega gospoda za inovativno menedžerstvo. A kakor se meni zdi , je v tej zgodni par by-pass podjetij preveč!"
    },
    {
        "role": "assistant_0",
        "message": "Direktorju ni kaj zamerit, se trudi po svoje, zase seveda, država pa to pušča. Zakaj so sploh potrebni študentski servisi...lahko bi blo znotraj zavoda za zaposlovanje ali kaj podobnega."
    },
    {
        "role": "assistant_1",
        "message": ">Glede na to, da imamo opravka s ŠS-i, bi si mislu, da bodo nadalne naložbe v smeri študenske populacije, ne pa koristenje posameznikov. Če bi se res denar stekal v prid študenta, v Ljubljani, Mariboru in drugje ne bi bilo problem dobit študentske sobe. In kaj naredi država?  Študentski servisi so storitvena podjetja, ki so v zasebni lasti, torej njihovi lastniki usmerijo dobiček, kam želijo. Kaj ti tu ni jasno? Določen % koncesijske dajatve gre servisu, določen osdtotek za financiranje Študentske organizacije Slovenije in njenih organizacijskih oblik, 2% pa za gradnjo novih študentskih domov in opremljanje fakultet.  Sicer je Mariborski servis nekoliko specifičen, ker je marsikakemu študentskemu klubu dolžan veliko $ in je verjetno delno iz te vsote vsaj v preteklosti financiral svoje podvige direktor.  Koga pa mučijo vprašanja o smiselnosti študentskih servisov (zakaj obstajajo), pa si naj prebere Zakon o skupnosti študentov in leta 1993. V sam (ne)smisel obstoja ŠS se pa tu ne nameravam spuščati..."
    },
    {
        "role": "assistant_2",
        "message": "No, mislim da je tu vsakršna razprava odveč, ker, kakor je @assistant_1 napisal, servisi so podjetja, in ta delajo za svoj dobiček. Kam gre dobiček, je odvisno izključno od lastnika. Če se lastnik strinja z direktorjevimi ambicijami, kul, če se ne, je dosti neumen da ga gleda. Konec zgodbe.  Če imajo neporavnane račune s klubi, je to problem kluba in servisa, in ne tebe kot nekoga, ki preko servisa dela.  Tista navedba, da se z turizmom ne smejo ukvarjati, je bull. V enem tednu lahko opraviš dokategorizacijo dejavnosti z turizmom in voila, posel se lahko prične. O smiselnosti nebi. Če tega niso naredili, so nesposobni. Direktor bi moral leteti.  Če misliš, da zadeva smrdi po korupciji oz. kraji denarja oz. utaji davkov, potem pokliči gospoda Kosa in mu povej, potem pa bo on naprej ukrepal.  Še moje osebno mnenje: ta procent, 20% za ŠOU in 2% za fakse, bi jaz glih kontra obrnil. So fakultete bolj potrebne denarja kot te pijavke na ŠOU. Od faxa maš nekaj, od ŠOU pa bore bore malo...   In še: če je moj post kdo razumel kot obrambo omenjenega direktorja, kar naj. Mišljeno pa ni bilo. Pravzaprav sploh prvič slišim za tega študenca in probleme v zvezi z njim.  J"
    },
    {
        "role": "assistant_1",
        "message": ">Še moje osebno mnenje: ta procent, 20% za ŠOU in 2% za fakse, bi jaz glih kontra obrnil. So fakultete bolj potrebne denarja kot te pijavke na ŠOU. Od faxa maš nekaj, od ŠOU pa bore bore malo...  Sam majhen popravek - koncesijska dajatev, ki jo delodajalec plača ŠS, znaša 12%. Od tega gre 2% za domove in fakultete, ostalo pa nekje polovica študentskim organizacijam, ostanek pa ŠS. Tistih 20% je mal pretirano Pa od tega denarja živijo tud klubi po Sloveniji, ŠOS in vsi tije ŠOU..."
    },
    {
        "role": "assistant_3",
        "message": "V Rogaški sta v lasti ŠS Maribor dva hotela ali celo trije, za dva sem siguren. Kupljena, obnovljena in dana v najem. In to paradna konja Rogaške."
    },
    {
        "role": "user",
        "message": "Mogoče kdo tle ni bistva dojel. Gre se zato, kako, in na plečih katerih je podjetje prišlo do bajeslovnih dobičkov. Tle bi bila potreba ena regulacija s strani Države (več vzajemnosti), kajti 2% ki dejansko vplivajo naprej na študenta je bore malo, kaj ne? (tistih 10 % ki jih delno dobi ŠOU, je pa v bistvu proč vržen denar, ker večino gre za njihove &raquo; študentske &laquo; plače).  Tle ni sam problem pri tem ŠS, ampak tudi pri drugih. Mislim celo, da so že določena društva operila proti njim, in kakor mi je znano, se ta študentska društva povezujejo. Sam to je zdej že mal passe.   Glede dela se strinjam z CnimE, v bistvo bi bilo zelo dobro, če bi to delali razni zavodi ZZ, saj bi blo manj režijskih stroškov, država pa bi imela nadzor nad tem. Ker bi namesto 2% šlo za izgradnjo št. domov npr. 6%, nebi bilo treba tako obremenjevati proračuna Ministrstvu za ŠŠ. Pol pa nebi bilo samo 1 blok zgrajen v Ljubljani in 1 v Mariboru (prosim ne mi prihajat z raznimi obnovitvami , ker to ne prinese kaj več št. postelj). Mogoče bi mel v Štožicah že študentsko naselje al pa univerziteno dvorano s štadionom?!  Zgleda, da bo tle prišlo do popolne deregulacije na tem področju, kjer boš sam iskal delo naokoli, kakor je to v EU državah. Tle pa pol odpade koncesija in podobni odbitki. Nek davek pa bi le moral bit zaradi obstoja samih študentskih društev in ostalih št. zadev (novogradnje, obnovitve, ...;).  Kar pa se tiče gospoda direktorja (on je tle sam primer)… Pomoje bo ustanovil še kako by-pass podjetje, katerega bo sam večinski lastnik, kjer bo odvodil kapital ŠS in ga prenesel na novo podjetje, ostalim družbenikom ŠS pa bo ponudil minimalne odpravnine (take it or sue me, ampak moraš vedeti, da je za mano Zdolšek,Čeferin…). Delavci tako ne bodo dobil nič odpravnin, sam pa bo pol razpolagal s kapitalom, ki je bil ustvarjen z št. delom. Potem bo pa namesto 100 delavcev zaposlil samo še desetino za vodenje administracije, vse ostalo je itak že avtomatizirano (če govorimo o vodi seveda). Pa ne mi zdej spet pametovat, da to ni mogoče…samo poglej si rajše, koliko takih podjetij je nastalo na mariborskem področju . Za pravo plačilo dobiš pa še davčnega inšpektorja na svojo stran, ki ti točno spelje postopek. In tega je, bo vse več. In tako naprej v hipokratični demokratični kapitalizem."
    },
    {
        "role": "assistant_2",
        "message": "OK, moja slaba... nekje v spominu sem mel 20+2%, nisem pa preverjal, priznam.  Ampak še vedno bi obrnil procente    @user: ti bi še bolj obremenil ZZ ? Že zdaj so totalno neučinkoviti..."
    },
    {
        "role": "assistant_1",
        "message": ">Mogoče kdo tle ni bistva dojel. Gre se zato, kako, in na plečih katerih je podjetje prišlo do bajeslovnih dobičkov. Tle bi bila potreba ena regulacija s strani Države (več vzajemnosti), kajti 2% ki dejansko vplivajo naprej na študenta je bore malo, kaj ne? (tistih 10 % ki jih delno dobi ŠOU, je pa v bistvu proč vržen denar, ker večino gre za njihove &raquo; študentske &laquo; plače).  Ah, jajca. Gostilniško pritoževanje nad hudobnim svetom in nič več. Na plečih katerih? Lepo te prosim - do tele slavne akontacije za dohodnino ni bilo študentom od njihovega zaslužka vzeto niti en procent, ker so koncesijsko dajatev plačečevali/jo plačujejo delodajalci. Me zanima, kak boš v luft skakal ob prvi plači, ko boš pogruntal, da ti je vsaj 40% požrejo razne dajatve  Tista 2% sta bila regulacija s strani države nekje dve leti (tri?) nazaj. Prej država neposredno ni imela ničesar od študentskega dela, ker je pač leta 1993 sprejela določen zakon, ki med drugim pravi, da je skupnost študentov Slovenije samoupravna in da se sama financira iz dela prometa, ustvarjenega preko ŠS. Pa NAUČI se brati. Tistih 10% delno ne dobi zgolj ŠOU, ampak še kdo drug   Tvojih napovedi o prihodnosti pa ne mislim komentirat. Mogoče tisto o Čeferinu - No shit, Sherlock Mislim, eni pa z močnimi naprej hodijo. Pa tebi ni jasno, da lahko lastnik dela s firmo, kaj hoče (če pri tem ne krši določenih zakonov)? Kaj te pol tu moti?"
    },
    {
        "role": "user",
        "message": "@assistant_1 : ma s kot si se pa ti vzel. Mogoče s pravnega faksa, al si pa mogoče v strateškem svetu?!  Samo pametnjačiš, ne daš pa nobenih pametnih mnenj. Ne vem kaj tle mešaš redno zaposljene z njihovimi dajatvami. A ti sploh razumeš , kaj prebereš?  Pa kaj misliš, da sm jst hotu povedat s tistimi \"tistih 10 % ki jih delno dobi ŠOU\", valda, da delež dobi tud koncesionar,...   Glede povezanosti drž, uslužbencev z gospodarstvom pa si raje preberi kakšen časopis pred dobrim mesecem, zgleda ,da ti ni vse jasno.  Ti si sigur eden tistih zagovornikov neoliberalizma, ki ga uresničuje sedanja vlada."
    },
    {
        "role": "assistant_4",
        "message": "Okej ... ne bom se spravljal nad tvojo izjavo o @assistant_1u, ki drzne razmišljat drugače kot ti ...  > Samo pametnjačiš, ne daš pa nobenih pametnih mnenj.  ... ampak mi povej raje sledeče:  Od konca OŠ -- torej nekje 7. leto -- precej delam preko študentskega servisa. Do sedaj sem vedno dobil izplačano toliko, kolikor je šef napisal na napotnico.  Kje so me oskubil?"
    },
    {
        "role": "assistant_5",
        "message": "Ali so v Ameriki tudi študentski servisi?"
    },
    {
        "role": "assistant_1",
        "message": ">@assistant_1 : ma s kot si se pa ti vzel. Mogoče s pravnega faksa, al si pa mogoče v strateškem svetu?!  Nisem pravnik, ampak študiram politologijo. Tri leta se aktivno ukvarjam s študentsko politiko, dve od tega na državni ravni in \"slučajno\" precej dobro poznam pravno podlago in predpise, ki veljajo na tem nivoju organiziranja. Zadnji dve leti delam na ŠOS-u, v nadzornem odboru. Bo dovolj? In tvoja flancanja, vključno z naslovom teme nimajo veze z realnim stanjem. Nekaj si prebral v časopisu in zdaj si pametn... Kot en kup folka, ki prvič slišijo za nekaj in se že derejo zarota kapitala proti bogim izkoriščevanim študentom/delavcem/komurkoli že. In če kdaj nisi dobil plačanega denarja preko ŠS, je za to kriv delodajalec. Študent razen akontacije za dohodnino po novem davčnem zakonu ni obremenjen niti z 1% dajatev. Prej še tolko ni bil. Tako da je tvoja predpostavka povsem neutemeljena.  Aja, moja politična prepričanja. Nisem neoliberalec, se trudim ostajat bolj nevtralen, čeprav mi ljudje, ki me poznajo pravijo, da me rado zanese v levo.  Moje mnenje - sistem ŠS kot tak je bil slabo že zasnovan. Študentsko delo je velika konkurenca redni in honorarni zaposlitvi, obenem pa zaradi pomanjkanja dobro zasnovanega sistema nadzora omogoča pranje velikih količin denarja. Take laične ocene ljudi, ki poznajo \"sceno\" pravijo, da je opranega denarja okoli 40%-60% od celotnega letnega prometa vseh ŠS. Študentske organizacije so tudi zgodba zase, sploh zaradi naivnosti Zakona o skupnosti študentov, ki ne predvideva zunanjega nadzora. Zdaj ga bo seveda težko uveljavit, ker neformalne mreže poznanstev segajo visoko - v nekaterih primerih do parlamenta naše ljube Kokoške. Da o načinu dela le-teh in (ne)spoštovanju lastnih predpisov, ponekod celo pomanjkanju teh, ne bi zgubljal besed. Bo zdaj OK?"
    }
]