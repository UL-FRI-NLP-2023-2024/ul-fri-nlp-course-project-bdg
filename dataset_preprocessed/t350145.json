[
    {
        "role": "user",
        "message": "Pozna kdo kakšen dober model (električni), ki bi bil tudi čimtišji, se pravi pod 20db ?    TNX"
    },
    {
        "role": "assistant_0",
        "message": "Vlažilci zraka pomagajo k širjenju v vodi prebivajočih klic in bolezni ki se prenašajo v zraku.  Nabavi raje kakšno veliko rožo."
    },
    {
        "role": "user",
        "message": "Potem bo pa treba destilirano vodo uporabit, hehe..  Ne resno, rabim nekaj, ker je dobro leto star parket v dnevni sobi že čisto razpokan od prenizke vlage ..."
    },
    {
        "role": "assistant_1",
        "message": "Tako kot je rekel @assistant_0 plus pet manjših."
    },
    {
        "role": "assistant_2",
        "message": "Ultrazvočnega, s filtrom za trdo vodo, na primer nekaj takega:  http://www.bigbang.si/gospodinjski-apar..."
    },
    {
        "role": "assistant_3",
        "message": "Z vlažilniki zna biti križ. Imaš ultrazvočne in toplotne. Z ultrazvočnim je problem, če imaš trdo vodo, ker bo sčasoma vseokoli njega prekrito z belim prahom, tako da za te je res skoraj nujno uporabljati destilirano vodo, ali tak ali drugačen mehčalec vode, to pa precej podraži rabo. Pri toplotnih pa gre ven vroča para, ker ima že spet svoje pomanjkljivosti, zlasti poleti. Čeprav je pa res, da vlažilec verjetno rabiš predvsem pozimi, ko ti ogrevanje suši zrak.  O."
    },
    {
        "role": "assistant_3",
        "message": "s filtrom za trdo vodo Ti filtri so bolj blažev žegen. Jaz imam recimo tale vlažilnik, http://www.bigbang.si/gospodinjski-apar... ampak z ljubljansko vodovodno vodo je okoli njega vse belo. In to z novim filtrom. Ga pa poceni prodam, recimo za 50 €.  O."
    },
    {
        "role": "assistant_2",
        "message": "Aja ja, mene stane mehčanje vode ~5 evrov na mesec, se pa reč uporablja samo od oktobra do marca.  @assistant_3> ampak z ljubljansko vodovodno vodo je okoli njega vse belo. In to z novim filtrom. Ga pa poceni prodam, recimo za 50 €.  No, jaz imam tistega ki sem ga polinkal in ni nič belo okoli njega, čeprav uporablja isti filter kot tvoj in čeprav uporabljam ljubljanski vodovod (zajetje Hrastje). En filter zdrži približno 2-3 mesece, seveda odvisno koliko časa reč obratuje. Vodo menjam vsak drugi dan, da se not kaj ne zaredi."
    },
    {
        "role": "assistant_3",
        "message": "Vodo menjam vsak drugi dan, da se not kaj ne zaredi. Hmm, v mojem vode prej zmanjka. Ko sem vlažil, sem vlažil bolj ali manj na polno, da je sploh kaj zaleglo, in tistih 5 l, kolikor drži rezervoar, je šlo v zrak v 12 do 24 urah, odvisno od tega, kakšno jakost sem izbral. Uporabljal sem ga pa v 30m2 veliki dnevni sobi, ki ima dvoje ves čas odprtih \"vrat\" v kuhinjo in na hodnik.  O."
    },
    {
        "role": "user",
        "message": "Hm... ja tale beli prah zna bit kar problem, ker parket imam pa venge (temno rjav) in ne bo lepo. :)  Kaj pa če bi se prej skozi brito spustila voda, to bi verjetno zaleglo?  Sicer sem pa imel v mislih nekaj do 100EUR, obstaja kaj pametnega v tem cenovnem rangu?"
    },
    {
        "role": "assistant_4",
        "message": "Hmmm, zakaj pa je tako dobro imet tele vlažilce? Jaz raje zelo redno zračim..."
    },
    {
        "role": "assistant_3",
        "message": "OK, s tistim \"vse belo\" sem mogoče rahlo pretiraval - najbolj me je motil ta apnenec na zaslonu od (klasičnega) televizorja, kjer se je očitno intenzivno nalagal zaradi statičnega privlaka, vsakič, ko sem ga brisal, sem pa potem še razmišljal, kakšen vpliv ima dihanje takšnega zraka na pljuča  Sem tudi jaz razmišljal, da bi ga polnil s prefiltrirano vodo, ampak se potem nisem dovolj skoncentriral, pa še preselil sem se vmes in sedaj nimam tako zelo suhega zraka, kot sem ga imel prej, tako da je vlažilec že nekaj let v omari.  O."
    },
    {
        "role": "user",
        "message": "No, tudi če tega ni veliko, je tudi meni že zdaj moteč faktor, tako da bom na to pozoren..."
    },
    {
        "role": "assistant_5",
        "message": "Sam imam doma dva vlažilnika različnih vrst: eden je ultrazvočni, drugi je parni.  Razlike: - parni porabi pribl. 10x več električne energije (izmeril sem okrog 260 W moči), torej je el. račun konec meseca za nekaj EUR višji kot pri ultrazvočnem - vendar pa je pri ultrazvočnem potrebno menjavati filter za vodni kamen pribl. vsak mesec (dodatni stroški), pri parnem pa tega ni - kljub temu, da ima ultrazvočni posebni filter za vodni kamen, očitno naši trdi vodi ni kos, saj je po nekaj urah delovanja prostor prekrit z belim prahom; pri parnem je ta prah po nekaj dneh komajda opazen - parni še dodatno greje prostor, medtem ko ga ultrazvočni hladi (ampak se ta razlika v prostoru praktično ne pozna); suh zrak pa je predvsem pozimi, tako da se uporablja pozimi, poleti pa ne - ultrazvočni je tišji; parni bi znal biti moteč, če ga imaš vklopljenega ponoči v prostoru, kjer spiš; podnevi sta oba dovolj tiha, da nista moteča - tukaj se lahko motim: zdi se mi, da je parni bolj zdravju prijazen, saj je v pari pri 100°C manj \"škodljivcev\" kot v hladni vodni pari, ki puhti iz ultrazvočnega  Če bi se moral odločiti med tema dvema vrstama, bi vzel parnega, predvsem zaradi zelo nadležnega belega prahu, ki se izloča pri ultrazvočnem."
    },
    {
        "role": "user",
        "message": "@assistant_5; hvala za izčrpen odgovor. Po tvojih izkušnjah sodeč, bo parni prava izbira.  Tale mi deluje simpatično, pozna kdo? (Air-O-Swiss 2441 za 120EUR)      EDIT: Pravkar ugotovil da hlapilni sistem ni enako parni sistem ... :)"
    },
    {
        "role": "assistant_3",
        "message": "Poskušaj ugotoviti, kako učinkoviti so. Ker imam občutek, da je mokra brisača na radiatorju učinkovitejša  O."
    },
    {
        "role": "assistant_6",
        "message": "Kot prvo, se zmanjša temperaturo ogrevanja na 22° ali manj ali če si v bloku obkrožen z več stanovanji (kjer vsi kurijo ko blesavi!) zapre ogrevanje za en dan. Pred ponovnim ogrevanjem se nabavi vrtno pršilko na pritisk za cvetje in dovolj destilirane vode, če imaš stene in strop pleskane in ne tapet.  Pol se skor do mokrega prešprica vse stene in strop, da vpije vlago (občutljive elektronske zadeve pač pokriješ začasno z rjuho) ..  Zakaj destilirano vodo? da ne pusti sledov po stenah, če so barvane ... za ta postopek so najboljše čiste + bele stene in stropovi ... najprej probaš v kopalnici na skritem delu, da se naučiš ...  Vmes nabaviš primerne posode iz žgane gline (NE glazirane in poslikane = oranžne barve !!!) v katere naliješ vodo in postaviš na radiatorje! (jest sem za najbolj kritično dnevno sobo nabavil v Agrariji hand made from Viet-nam za par euro) Taka votla z dnom \"opeka\" je ful porozna in vpije veliko vode, ki pol shlapeva, tako da je spodaj topel (ne vroč\") radiator, na njem pa hladna !! \"opeka\" zaradi izhlapljevanja ... vodo pol dolivaš po potrebi. Keramični neglazirani lonček za rože je poceni ! Pol pa šele nabaviš UZ vlažilec ali kaj podobnega samo da ti drži doseženo vlago ...  Jest sem dobil v Merkurju za 35e ARGO z ionizatorjem; ma pa samo 3/4 litra vode, in ga je treba 3x dnevno filat s toplo vodo ... en dan bom predelal-dodal 5L kantico ..."
    },
    {
        "role": "assistant_2",
        "message": "@assistant_4> Hmmm, zakaj pa je tako dobro imet tele vlažilce? Jaz raje zelo redno zračim...  To funkcionira, dokler lahko zračiš. Ko ne moreš (ker je preveč mraz) ti pa gretje še dodatno izsuši prostor (ko zunanjih 50%+ relativne vlažnosti pride not in se segreje za 20 stopinj, postane to 15% relativne vlažnosti).  Jaz imam vlažilec zraka samo v spalnici, ki se je ne zrači. Tudi jaz sem stene poškropil z destilirano vodo, ko smo začeli kurit, ker sicer vlažilec lahko en teden vodo stresa v zrak, pa stene in pohištvo vse poberejo ven."
    },
    {
        "role": "assistant_7",
        "message": "nabavi si akvarij odprtega tipa - estetsko in funkcionalno :)"
    },
    {
        "role": "user",
        "message": "Kdo pozna tale model, je vreden 80EUR? Beurer LB60       TNX"
    },
    {
        "role": "user",
        "message": "@assistant_2: sem se na koncu odločil za tvoj predlog (po tem ko sem prebral kup testov po netu sem ugotovil, da je za malo denarja bolj malo muzike, tak da pade Air-O-Swiss 7144)"
    },
    {
        "role": "assistant_2",
        "message": "Upam, da boš zadovoljen. Meni se prima obnese. Čistim ga na 2-3 tedne, vodo pa kot rečeno menjam vsak drugi dan. Kartuše z granulatom menjam na 2-3 mesece, reč pa \"obratuje\" v povprečju kaki 2 uri dnevno.  Resnično se ti splača z destilirano vodo zmočiti na vodo neobčutljive porozne površine v stanovanju, sicer boš vlažilec gonil na polno cel teden, preden bo kaj haska."
    },
    {
        "role": "assistant_6",
        "message": "Hudiča, 200e za vlažilnik ! IMHO za ta dnar se ga splača napravit sam na pritisk (hint : mini polnilec za avto aku iz Hoferja + mini pumpa za gume + mini pršilnik za rože + plastična kanta 10L) za par deset E (enih 50e materiala) + malo dela in iznajdljivosti ..."
    },
    {
        "role": "user",
        "message": "No ja, sej lahko bi z navadnim razpršilcem za steklo čistit vsak dan malo stene in strop popršil. Samo, kakšen potrošnik bi pa potem bil, sploh zdaj v času recesije, ko je treba na veliko zapravljat, da je bo prej konec!    @assistant_2: kakšne barve pa je tvoj, bele verjetno? (ker nikjer pri nas ne najdem srebrnega)"
    },
    {
        "role": "assistant_8",
        "message": "Jaz sem kupil vlažilnik Medisana Ultrabreeze in zaenkrat ne opažam kakšnega belega prahu, res pa je, da ga uporabljam komaj tri dni. Meni je večji problem v tem, da me ponoči zebe, če je vklopljen... Nisem vedel, da vlažilec hkrati še hladi zrak... kaj mi priporočate? Škoda, da nima merilnika vlage vgrajenega, da bi se sam ugasnil, ko bi dosegel določeno stopnjo vlage..."
    },
    {
        "role": "assistant_9",
        "message": "Bi rekel da je trik v tem, da pri večji vlagi bolj občutiš mraz, ne pa da vlažilec hladi zrak.  Ponoči ga izklopi, saj verjetno imaš tudi radiator izklopljen."
    },
    {
        "role": "assistant_10",
        "message": "www.silverex.si"
    },
    {
        "role": "assistant_11",
        "message": "Uf, stara tema. Dobil sem ponudbo za TEGA za 90€ Se splaca to nabavit?"
    },
    {
        "role": "assistant_6",
        "message": "@ @assistant_11 : Razen izjemoma se splača dajat preko 100€ za vlažilnik; po drugi strani vse pod 50€ pa je res kitajski šrot! Vedno moraš uporabljat deževnico (najceneje) ali demineralizirano vodo (precej cenejša od destilirane!). In si napravit zalogo ! Pri UZv (hladna megla) je problem z belim prahom in hitrim zapacanjem delov, če se uporablja vodo iz pipe!  Enako je s toplo meglo (usedlina v aparaturi), pa več štroma kuri (grelec). Poleg tega gre zrak okoli naprave in ga delno nazaj vsrka ventilator (več kot je UZv.\"izhlapevanje\") in ga s prahom v zraku zalepi nanj (podobno kot se zamažejo venti v kompu) in začne ga ventič \"sr*t\" kmalu. Pol pa ne dela kot bi moral in ne moreš dat maximalnega izparevanja, ker ni dodatnega potiska zadosti in se voda kondenzira na aparaturi; elektronika (posebej ionizator) zna kmalu odpovedat zaradi zelo visoke vlažnosti v neposredni bližini naprave (hladna para pada navzdol, če ni vent OK; praviloma prenizke nogice naprave pospešujejo ta efekt). Naprava ne sme bit na tleh; najbolje na enih 1m višine na polički ipd. z dovolj placa naokoli ...  Vsi tisti ki imajo kao neke filtre za trdo vodo, se zgleda kmalu zapacajo (in je treba nabavit nove, ni poceni) in podatki za kvadraturo \"oskrbe\" so napihnjeni! Realni kvadrati so pol manjši!!! Podatek o hrupu v dB velja za novo aparaturo npr.25dB, čez čas bo še skoraj enkrat glasnejši (sigurno preko 30dB); enako kot pri ventičih v kompu; bolje večji vent na manj obratih kot obratno!  Ker zgleda, da so te pritegnile dizajn in features (oh in sploh in joj, folk pa pada ...), garancija pa samo dve leti (z dem.vodo+samo ponoči med spanjem utegne zdržat), glej, da dobro razmisliš, kaj boš kupil, ker ko bo začel zezat, utegneš imeti velike probleme z zamenjavo ali popravilom! Sam ga NE moreš popravljat ponavadi in izven garancije NE bo poceni !!!  Zdej ti bom navedel par stvari iz \"prospekta\" : hrup - ne povzroča hrupa, tih in ekonomičen - če je toplo (grelec pije štrom) vlaženje mogoče že, če vent ne dela, ko dela to NI res; ponoči če živiš v tihem okolju, te bo motil tudi vsak šum in svetloba display-a , razen če spiš ko top.   izpust pare: od 100 - 380 ml/uro, 3 stopnje intenzivnosti oddajanja meglice nastavljanje Ni hitrost ventiča (konstantna), ampak jakost delovanja UZv.\"drmatorja\" vode.   Uravnava temperaturo prostora ... ja pa kaj še  Odpravlja elektrostatično napetost ... kako, če pa jo ionizator ustvarja ...   Zadeve ki so polne elektronike rabijo tudi prenapetostno zaščito za v vtičnico enih 15€ v BigB*angu ... Prednost tvojega predloga : 5L rezervoar, če se ti ga ne da nalivat vsak dan!  Poglej si gori en moj star post za vlaženje stanovanja ali sugestije ST postov; mam tudi sam en kitajski šrot za male pare; zamenjal sem jih v trgovini 8 (osem) kom v 2 letih garancije od prvega nakupa, ker se nisem pusti nategovat, da je stvar za servis ampak fabriški šrot!!! Dobro, da poznam poslovodkinjo oddelka, ki se križa in zavija z očmi, čim me vidi da nosim neko nama \"znano\" kartonsko embalažo v roki proti njej  Če bi kupil OL, bi bolj preklinjal  V osnovi so vsi ti vlažilci podobne konstrukcije, razlikujejo se največ po velikosti rezervoarčka in dizajnu/komotnosti!  Porabil sem demineralizirane 120L vode na zimo (delal 24/7, če je padala rel.vlaga pod 40%; zadnjo zimo delal samo ponoči 6h v spalnici na polički na dodatnih višjih nogicah (pokrovčki flaš)  in samo 40L demineralizirane vode (8x 5L iz E-Sp*n za 0,89€ za 45m2 stanovanje, spalni del tretjina tega .., vendar vlažim tudi vse stene/pohistvo-blago/tepihe/zavese s vrtno 2L pršilko na pritisk (odvisno od vlage, burje in zun.temperature od 1-4x dnevno), poleg tega imam ker.posodice na vseh delujočih radiatorjih, na največjem pa še brisačo, ki jo napaja moja inovacija = 5L plast.Flaša z dvemi res mini luknjicami na dnu  iz katerih napol zložena brisača \"cuza\" vodo sproti, kolikor jo rabi; za vlaženje prostora pri 21°C potrošim min.cca.1L vode v posodicah; pri zunanjih temperaturah okoli nule par litrov, pri dodatni burji hkrati pa do 10L dnevno vse skup za cca.100m3 zraka v stanovanju!!! Ker sosedje v bloku (še zazdaj) kurijo ko zmešani in so zidovi presušeni, jest mam pa zadihtano stanovanje/vrata in okna ko bok! Brez tega bi mi vlaga v stanovanju padla samo na polovico min.priporočene ob mrazu in burji hkrati! Sem pa rabil kar 2 leti za ugotovit sistem vlaženja in nastavitve temperature v tem stanovanju po vselitvi, da nisem imel pol premale priporočene min.vlažnosti kot v Sahari ali na severnem polu   Ko bo zadnji/sedanji vlažilnik total crknil (že ne dela več ionizator), bom naredil sam DIY podobnega, ker je kupljena zadeva IMHO predraga za kar vsebuje (dve res večji \"konzervi\" ali plast.posodi+največji PC vent+star npr.laptop napajalc+ papirni avtoFilter za zrak+gumi nogice)  :   http://www.mimovrste.com/artikel/302002...  Prednost: vse lahko sam razstaviš in popraviš, če si le malo iznajdljiv!!! Tudi tukaj je priporočljiva demineralizirana voda! Da ne zapacaš \"patentirane\" izhlapne folije (beri specialna? cunja/papir na nosilcu)  ... tle pa res z regulacijo reguliraš brzino venta, ki je še kar velik ... Pa ne bi bila glih nujna prednapetostna zaščita, ker skoraj ni elektronike . Ga je pa treba postavit na stol/pručko in ne met direkt na tleh zaradi prahu in še boljše cirkulacije zraka!!!  Ne nisem pisal toliko samo zate, tudi za druge (ki imajo težave s premalo vlage v stanovanju); To so moje praktične izkušnje; stene v stanovanju so bele, tako lahko za vrtno_pršilko uporabljam trdo vodo iz pipe, ker se apnenčaste fleke kapljic ne poznajo na stenah  ..."
    },
    {
        "role": "assistant_12",
        "message": "@assistant_6 je 24. okt 2011 ob 14:58 izjavil: Uravnava temperaturo prostora ... ja pa kaj še  Odpravlja elektrostatično napetost ... kako, če pa jo ionizator ustvarja ...   Stvar dejansko odpravlja statiko, ker dviguje relativno vlažnost zraka. Pri meni v stanovanju me pod RH=60% začne redno tresti statika, ko po hoji po laminatu primem večji kovinski predmet. Poleti, ko je ves čas RH > 70%, me statika nikoli ne trese.  Problem je le, da ti vlažilci oddajajo od sebe precej premalo vode, kot bi bilo potrebno za neko običajno stanovanje, ki ga pametno zračiš. 3dl/h je glih dost za dnevno sobo, torej bi rabil za vsak prostor enega. Meni laufa pozimi 24/7, pa komaj komaj držim vlago nad 35%. Pozimi ima zunanji zrak rosišče 0°C ali manj, kar povzroči pri zračenju v stanovanju hudo sušo. Zračiti je pa seveda treba vsake toliko, zaradi slabega zraka."
    },
    {
        "role": "assistant_6",
        "message": "@assistant_12 je 24. okt 2011 ob 15:16 izjavil:Stvar dejansko odpravlja statiko, ker dviguje relativno vlažnost zraka...Problem je le, da ti vlažilci oddajajo od sebe precej premalo vode.. 3dl/h je glih dost za dnevno sobo, torej bi rabil za vsak prostor enega... komaj komaj držim vlago nad 35%.. maš tudi malce prav ker imaš laminat (umetna masa na deski)... ma niti za večjo dnevno ni zadosti, če glih ne sušiš pogosto perila na stojalu v večji dnevni ... Probaj moje trotl ziher sisteme na radiatorjih; hint primerne keramične neglazirane posodice za par € kom za vodo - surova pečena lončenina, malo težje najt!"
    },
    {
        "role": "assistant_12",
        "message": "Radiatorje imam ves čas zaprte, ker imajo očitno sosedje radi savno, jaz pa max 20°C. Zato izhlapevanje vode na radiatorjih ne pride v poštev. Zato mi je tudi všeč UZ vlažilnik, ki dejansko hladi zrak (UZ samo razprši vodo v zelo male kapljice in s tem močno poveča efektivno površino za izhlapevanje, energija pa pride iz prostora).  Ja, dejansko bi prišla v poštev samo še tvoja metoda škropljenja sten, ampak se bojim, da bo barva odstopila, ker je omet totalno star in zanič."
    },
    {
        "role": "assistant_11",
        "message": "@assistant_6 Hvala za nasvete...nekako mi je res preveč dnara za to dat. Itak odpiram okna vsaj 3x na dan. Da pa kupujem še vodo+plačujem elektriko...kot sem prebral en post zgoraj...rože v stanovanje pa je to to."
    },
    {
        "role": "assistant_12",
        "message": "Saj glih zarad tega, ker odpiraš okna vsak 3x na dan, se zrak v stanovanju bolj in bolj suši (jeseni, pozimi). Če boš hotel samo z rožami držati zadostno vlažnost, boš moral večino površin pokrit z zelenjem. 1 velika rastlina ni skoraj nič."
    },
    {
        "role": "assistant_11",
        "message": "mogoče posejem koruzo v dnevni :D"
    },
    {
        "role": "assistant_0",
        "message": "Riž in podobna žita ftw.  Jaz sicer kar perilo sušim: V 1 dnevu je suho četudi leži na kupu  Najbolje se je do sedaj obnesla indukcijska, velik železen piskr + voda"
    },
    {
        "role": "assistant_6",
        "message": "@assistant_11 je 24. okt 2011 ob 16:52 izjavil:mogoče posejem koruzo v dnevni :D Raje kaj bolj donosnega ... @assistant_12 je 24. okt 2011 ob 16:38 izjavil:...metoda škropljenja sten, ampak se bojim, da bo barva odstopila, ker je omet totalno star in zanič... Mislim, da ne bo, ker daš malo razpršen curek (4-5 špricev/m2) in gre en stisk/kratek špric. Saj ni treba zalivat ko mutav ...."
    },
    {
        "role": "assistant_12",
        "message": "Omet je star > 70 let zihr. Nanosov raznoraznih beležev je vsaj 10. Že če belež grdo pogledaš, hoče odpast.  Na žalost raje ne bom šprical..."
    },
    {
        "role": "assistant_0",
        "message": "Dodaj vezivo v šprico :D"
    },
    {
        "role": "assistant_13",
        "message": "Obujam staro temo. Ima kdo izkušnje z Stadler Form Eva vlažilnikom? Kako se zadeva obnese z uporabo destilirane vode?"
    },
    {
        "role": "assistant_14",
        "message": "Groza, folk ima težave s suhim zrakom, jaz pa vlage v stanovanju za izvoz... In ne, redno zračenje ne pomaga, je bilo zunaj pretoplo, vlaga pa 100%. Bomo videli, kaj bodo prinesle nižje temperature.  Anyway, ne, nimam nasveta za vlažilec zraka. Jaz rabim še drugi razvlaževalec."
    },
    {
        "role": "assistant_13",
        "message": "@assistant_14 dobra klima za razvlaževanje? V mojem primeru so težave tako velike, da dosegamo 30% vlage ali celo manj. Včeraj je bilo 33%, ko sem na štedilnik postavil posodo z vodo in jo grel toliko časa, da sem spravil na 41%. Ker je talno gretje ne morem postavit kakšne posode ali krpe na radiator.   Sem pa prišel do zaključka, da si omislim vlažilec, ki deluje na principu izhlapevanja. Ultrazvočni je učinkovit in proizvede veliko pare, ampak potegne s sabo dodatne stroške na račun trde vode."
    },
    {
        "role": "assistant_12",
        "message": "@assistant_14 je 8. dec 2019 ob 00:32 izjavil:Groza, folk ima težave s suhim zrakom, jaz pa vlage v stanovanju za izvoz... In ne, redno zračenje ne pomaga, je bilo zunaj pretoplo, vlaga pa 100%. Bomo videli, kaj bodo prinesle nižje temperature.  Anyway, ne, nimam nasveta za vlažilec zraka. Jaz rabim še drugi razvlaževalec.   Imam podobne težave, vsaj 5x dnevno naredimo prepih čez bajto za 10min, pa je vlaga komaj kaj pod 60%, v spalnici zjutraj prileze do 70%. @skydiver ima verjetno centralno prezračevanje, ali pa kombinacijo oken na kip pa gretja na visoke sobne temp. Ker RH% je direktno odvisna od temperature. Mi imamo po bajti 21°, v spalnici pa 19°. Skydiver, če imaš rekuperator, ga izklopi ali pa nastavi urnik, da prezrači le parkrat na dan. Če deluje stalno, je to dobesedno sušilnica. Oziroma namesti entalpijski izmenjevalec, če imaš zdaj navadnega."
    },
    {
        "role": "assistant_13",
        "message": "@assistant_12 imam 3 sobno stanovanje. Spalnica se nič ne ogreva, soba in dnevni prostor na 22°C, kopalnica in WC nista temperaturno regulirana. V kopalnici in WC-ju sta vgrajena Lunos ventilatorja, ki imata 15m^3/h pretoka, nad okni pa so prezračevalne kasete od Lunosa, ki odpirajo/zapirajo pretok glede na vlago. Te mi povzročajo težave, ker se ne zaprejo ob suhem zraku - sem že ugotovil in čakam na Lunos servis. Če jih ročno zaprem mi vseeno ne uspe dvignit vlage na neko zadovoljivo raven. Razmišljam, da bi v zimskem času izklopil Lunos v WC-ju, da se zmanjša pretok."
    },
    {
        "role": "assistant_12",
        "message": "No, potem je jasen vzrok tako nizke vlage, stalno dovajanje zunanjega zraka. Ventilatorja v WC in kopalnici uporabljaj le po potrebi, torej po uporabi teh prostorov za recimo 1h."
    },
    {
        "role": "assistant_15",
        "message": "Razvlazilci so stran vrzen dnar, treba je primerno ogrevat in primerno medprostorsko zracit. Torej naj bojo vrata kopalnice odprta na hodnik, da se luft premesa, tako bo vlaga imela kam it, topel luft pa se bo mesal med prostori. Da ne bos potem viška toplote spuščal skozi okno. Sttan vrzen dnar.  Pametno je tudi da imas hodnik, prekinjen s kaksno zaveso, da ne gre ta toplota tja, kjer ne rabis. To je kar problem v starih in predimenzioniranih bajtah."
    },
    {
        "role": "assistant_13",
        "message": "@IL DIAVOLO stanovanje je v bloku, novogradnja, še dve leti ni staro. Ne bi jaz zavese obešal za tiste 4-5m hodnika.   @assistant_12 bom sklopil ventilatorje, da vidim, če bo kakšna razlika. Sosed, ki je v pritličju ima pa brez težav 47% vlage"
    },
    {
        "role": "assistant_16",
        "message": "@user: a nisi ti nek Xiaomi fan? Aja, med 40-50dB ima tole.   Tukaj precej prodajani Oskarji imajo med 26-40dB. 26 na najnižji stopnji je že blizu. Ne širi veliko bakterij. Tišje gre pa verjetno predvsem s parnimi vlažilniki.  Edit: originalni post je iz 2009. Če vas ne moti hrup, poglejte Xiaomija. Oskarji imajo 16EUR letnih stroškov za pivnike (30EUR Oskar Big), noben od teh pa ni tako problematičen kot ultrazvočni glede bakterij. Najbolj tihi bi znali biti parni vlažilniki."
    },
    {
        "role": "assistant_17",
        "message": "Ali ima še kdo vlažilnik zraka Stadler Form Oskar? Kako se obnese? Za kakšen tip vlažilnika sploh gre? Najbrž ne gre za ultrazvočnega, kjer je problem z belim prahom (trdoto vode)? Kakšno vodo uporabljate za Oskarja? Kako pa je kaj z vzdrževanjem - menjavate zgolj filtre (2-3 mesece) in Silver Cube (enkrat na leto)?  Hvala za odgovore!"
    },
    {
        "role": "assistant_13",
        "message": "Jaz imam Oskar big. Glede menjave filtrov ne morem reči, ker ga imam od začetka decembra. Vanj vlivam vodo iz pipe, nastavljen je na 55% vlage pri sobni temperaturi 22°C in mi vzdržuje med 45 in 50% vlažnost. Razdalja med Oskarjem in merilcem je 5m.  Deluje pa na principu izparevanja skozi papirnate filtre. V primeru Oskar big sta na vrhu dva ventilatorja, ki se vklopita, ko zazna padec vlage. Težav s prahom vodnega kamna tukaj ni. Lahko poslikam kako zgleda zadeva.  Minusi za moj okus so pomanjkanje LCD zaslona kjer bi videl nastavljeno hitrost ventilatorjev, stopnjo vlage ter izmerjeno vlago in merjenje vlage na samem vlazilcu ne pa recimo 2 metra stran od njega.   Pod črto zadeva dela, oči me ne pečejo več, ni težav s suhim dražečim kašljem in nasploh je sedaj overall klima v stanovanju bolj prijetna."
    },
    {
        "role": "assistant_17",
        "message": "@assistant_13 je 28. dec 2019 ob 21:22 izjavil:Jaz imam Oskar big.  Hvala za informacije. Kakšna pa je kaj poraba vode oz. kako dolgo deluje naprava do izpraznitve rezervoarja pri Vašem nastavljenem načinu vlaženja pri tem modelu? Če sem prav razumel, torej vodne kapljice ne pršijo naokrog po tleh?"
    },
    {
        "role": "assistant_18",
        "message": "Imam tudi Oscar big dobro leto, laufa na max 24/7 (pozimi), poraba vode okrog 6 litrov na dan. Prahu ali vodnih kapljic ni okrog. Filtre menjam na približno 3 mesece, oz. ko ratajo slabi tudi veliko manj porabi vode. Ionic cube sem pa ravno naročil, zamenjam ko dobim. Na splošno sem zadovoljen."
    },
    {
        "role": "assistant_13",
        "message": "Tako zgleda zadeva. Kot je že @assistant_18 napisal ni nobenega prahu ali vodnih kapljic. Zadeva deluje na isti princip kot, če bi obesil na stojalo mokro brisačo iz katere voda izpareva v zrak. Kakšna je poraba vode pa ne spremljam. Na prst bi rekel nekje 2L vode na dan v povprečju. Odvisno kolk pereva in posledično sušiva perilo v stanovanju."
    },
    {
        "role": "assistant_19",
        "message": "Sorry, ker pišem v stari temi. Kupil sem vlažilec zraka. Samo zanima me, kakšen % vlažnosti je dobro imet? Vlažilec sem kupil, ker imam težave s sinusi, velikokrat se zjutraj zbudim in imam nos \"zabasan\", kot da bi bil bolan."
    },
    {
        "role": "assistant_20",
        "message": "40 do 60 % je optimalna vlažnost zraka, s tem da nekateri pravijo da več kot 45% ni ok za pohištvo. Tudi sam imam problem s sinusi in meni najbolj odgovarja 50-55% vlažnost, in ne opažam da pohištvu škodi. Razlika je tudi če nastavim vročo ali pa hladno paro, tako da si boš moral poiskat kaj ti najbolj odgovarja, smo ne it nad 60%."
    },
    {
        "role": "assistant_12",
        "message": "40-60% je optimalno le glede materialov, opreme, pohištva.   Za človeka pa je to lahko povsem zgrešeno, saj je za sluznice važna temp. rosišča, ne pa RH. Človek ima vedno nekje 35°, zato se RH ob telesu in na sluznicah ves čas spreminja in ni enaka kot v sobi.  Ker lahko imaš 50% vlago zunaj pri -5°C, pa je to zelo zelo suho, sluznice, koža, nos se suši. Medtem ko je 50% poleti pri 35° grozno soparno in vlažno. Sicer za sluznice OK, ampak za splošno udobje pa ne."
    },
    {
        "role": "assistant_19",
        "message": "Hvala obema za odgovor. Vlažilec ima možnost samo hladne pare. Sem imel vklopljenega ponoči med spanjem in mi je zjutraj nos bolj malo nagajal  Upam, da mi bo pomagalo."
    },
    {
        "role": "assistant_21",
        "message": "Pa k zdravniku pojdi, da te testira za alergije. Par dni nazaj se je začela sezona alergij na leske in ša par pogostih alergenov. Vlažen zrak malo pomaga proti cvetnem prahu, ampak če imaš alergije obstajajo boljše stvari.  Če ne drugega, večkrat preobleci vzglavnik in pojsteljo."
    },
    {
        "role": "assistant_12",
        "message": "Eh, trenutno je zrak zelo suh, ker je topleje se tudi več zrači in v bajti je kot puščava. Tudi jaz imam nos in grlo ves čas suho, notri smo imeli 30% vlage pri 22°. Potem sem na štedilniku povrel 2L vode in vlago je ruknilo na 55%. Je takoj boljše."
    },
    {
        "role": "assistant_5",
        "message": "Tisti, ki uporabljate Oskarja: kako pa je kaj zamudno/problematično čiščenje? Se na rezervoarju nabira vodni kamen (ki ga je težko odstraniti) ali to ni problem? Ste našli kakšne ugodnejše (neoriginalne) filtre? Originalni se zdijo kar dragi, nekateri review-i pravijo, da jih je pri trši vodi treba menjati vsak mesec.  Gledal sem tudi model George, ki je pralnik (čistilnik + vlažilnik). V osnovi je sicer nekaj dražji kot Oskar, ampak ni pa treba kupovati filtrov, tako da so stroški vzdrževanja nižji. Na daljši rok je to najbrž ceneje. Ima kdo kakšne izkušnje?  Hvala."
    },
    {
        "role": "assistant_22",
        "message": "Potem sem na štedilniku povrel 2L vode in vlago je ruknilo na 55%. Je takoj boljše.  Tak tud mi delamo  200€ za vlažilnik enostavno ne dam pa da moreš pol filtre menjavat na 3 mesce.  Iz kitajske sem kupo pred cajtom to https://de.aliexpress.com/item/32867306...  dela super."
    },
    {
        "role": "assistant_3",
        "message": "Pri vlažilnikih je treba pazit na redno in temeljito čiščenje, ker so sicer idealno gojišče za legionelo. Najnevarnejši so tisti, ki proizvajajo aerosol."
    },
    {
        "role": "assistant_23",
        "message": "Zdravo. Imam tudi sam v mansardi težave, vlaga je trenutno cca 33%. Imam tudi en manjši hofer vlažilec zraka, ampak je premalo za cca 45 m2. Gledal sem dva modela trenutno... https://www.bigbang.si/stadler-form-osk...  https://www.bigbang.si/blaupunkt-ahs801...  Za stadler sem slišal, da je ok, ampak so problem filtri, so kar dragi. Za blaupunkt, pa je cena filtra cca 8 eur. Si kdo lasti takšnega, pove kakšne izkušnje, oz se svetuje kaj drugega?"
    },
    {
        "role": "assistant_24",
        "message": "Vzemi oscar big. Ta majhni so enostavno premajhni. Imam 3 oscarje big v firmi in so super. Filtri? Jah, jebi ga, stane."
    },
    {
        "role": "assistant_23",
        "message": "Eh, sem potem kar big naročil, je dobra cena na mimovrste. Sem vzel še komplet 4 filtrov...."
    },
    {
        "role": "assistant_23",
        "message": "Uporabniki Stadler, evo jaz sem svojega big danes že dobil, priklopil in nalil vodo. Zdej laufa na max, kot sem prebral v navodilih, da naj prve 3 ure. Me pa zanima, če dam na 2 crtici vlage, ki naj bi bilo cca 45%vlage, se aparat ne vklopi, oz miruje, čeprav mi druga naprava kaže 39% vlage? Pa kako ga kaj čistite?"
    },
    {
        "role": "assistant_12",
        "message": "Poceni higrometri so zelo nenatančni, komot falijo +-10%."
    },
    {
        "role": "assistant_23",
        "message": "Utripa in se ugasne že na predzadnji lučki, ki je po navodilih več kot 55% vlage. Očitno zadeva ne dela, ker v sobi sigurno ni več kot 45%..."
    },
    {
        "role": "assistant_23",
        "message": "Skratka po prebranem na Amazonu, je to pogosta težava in zgleda, da bom zadevo vrnil. Vseeno prej še probam kakšen dan, pa zmerim prej se vlago s kakšnim drugim merilcem. Tudi mešana mnenja o dejanskem vlazenju prostora, da je zadeva bolj kot ne samo čistilec. Skratka zaenkrat nisem zadovoljen, res me zanima kakšen odgovor nekoga, ki ima to zadevo že dalj časa doma?"
    },
    {
        "role": "assistant_25",
        "message": "V zadnjih dneh je zunaj ponovno izjemno nizka relativna vlažnost zraka, ki nam znižuje vlago tudi v stanovanju (trenutno imamo v stanovanju cca. 35% vlago, kljub temu, da smo škropili stene z destilirano vodo, tem. zraka cca. 21°C).   Se je v zadnjem obdobju kaj spremenilo na področju vlažilcev zraka, prebrali smo dosti o parnih vlažilnih, ultrasoničnih vlažilnikih ter venta vlažilnikih/čistilnikih zraka, ki so zelo popularni. Kakšne so vaše izkušnje in kaj uporabljate? Hvala :)"
    },
    {
        "role": "assistant_12",
        "message": "Nič se ni spremenilo, še vedno velja enako. Sušite perilo v stanovanju, po tuširanju odprite vrata kopalnice, ne okna ipd."
    },
    {
        "role": "assistant_26",
        "message": "Za en prostor so dovolj te vlažilci, ki stanejo več kot 100 eur za celo hišo bi pač moral dati centralno vlaženje oz uravnavanje. Nekaj kar veliko stane v fazi načrtovanja pa se takrat za to ne odločiš, pa ti je potem žal ker po 2 letih bi dal 2x toliko ampak stane pa vsaj 5x"
    },
    {
        "role": "assistant_25",
        "message": "Se trudimo sušiti perilo v stanovanju, odpiramo vrata kopalnice, vendar kot kaže žal ni dovolj :(  Podatki: Stanovanje je veliko 50m2, Trdota vode: 13-15/ON (OD, DH).  Zaenkrat se odločamo med: Stadler Form vlažilnik zraka Oskar Little  Beurer LB 37 WHITE"
    },
    {
        "role": "assistant_12",
        "message": "Lahko pa samo postaviš velik lonec na štedilnik, pa daš na nekje 4/9 stopnjo. Preverjeno deluje. Porabi enako kot vsi namenski parni. Edin minus je, da malo šprica naokoli, potem so pa pike od vodnega kamna po štedilniku."
    },
    {
        "role": "assistant_27",
        "message": "Mi za otroke uporabljamo tole: https://mi-store.si/products/mi-smart-a...  Ni profi varianta, ampak otrok neha kašljat, ko mu tole prižgem v sobi (je tudi wifi, jupi). Uporabljamo že 2 leti in zadeva res deluje bp in top."
    },
    {
        "role": "assistant_28",
        "message": "Ultrazvočni ti naredijo meglo/oblak v prostoru. V bistvu samo razpršijo vodo po zraku. Posvetiš z močno lučko in vidiš kapljice, kako lebdijo v zraku.  Stadler Form pa deluje precej bolj enostavno - čez vlažen filter piha zrak, ki potem iz tega filtra pobere vlago. V prostoru ni nobenega oblaka, okrog vlažilnik ni mokro, spravi pa kljub temu presenetljivo dosti vlage v zrak."
    }
]