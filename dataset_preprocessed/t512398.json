[
    {
        "role": "user",
        "message": "Pozdravljeni, imam 2x linksys-wrt54gl router antene 2x wlan grid 24dbi.  Problem je pri terenu da ni vidne razdalje in zgleda takole:     Sicer router sprejema tistih cca 10%, se poveže, pa prekine povezava.... Kako bi to lahko izbolšal? še razne nastavitve:"
    },
    {
        "role": "assistant_0",
        "message": "Vidna razadlja ni nujno dovolj. Če si predstavljaš, signal potuje v elipsi ne v ravni črti, zato je najbolje da imaš vse skup čim višje v zraku.  Kaj pa vem, mogoče bi lahko anteni usmeril v neko skupno točko v okolici in bi ti lovilo signal preko odbojev."
    },
    {
        "role": "assistant_1",
        "message": "iz mojih izkušen se dobro obnese taka antena, kjer ni vidne razdalje: klik  Drugač pa res se splača da daš na večjo višino in pridobiš vidno razdaljo. Lahko izboljšaš signal z omejitvijo hitrosti, vendar če hočeš nekaj uredu surfat ti manjka še veliko, ker 10 % je daleč od optimalnega."
    },
    {
        "role": "user",
        "message": "Jah, antene višje ne morem dat, ker so že sedaj na koncu drogov 2m nad streho, pa ni vidne razdalje.  Od kakšnega odboja tudi dvomim da bi kaj izboljšal, lahko odbijem le od hriba, ma verjetno se ne bo nič odbilo.  odprt za predloge :)"
    },
    {
        "role": "assistant_2",
        "message": "Vidna razadlja ni nujno dovolj. Vidna razdalja je vse kar potrebuješ, vprašaj @assistant_11.  Za koliko bi po tvoji oceni moral dvigniti anteno ? Če ne gre pri tebi, bi šlo na drugi strani ?"
    },
    {
        "role": "user",
        "message": "Kot sem rekel je vidna razdalja v mojem primeru nemogoča.  Torej s čem bi se dalo izboljšat signal, mogoče kakšne nastavitve v ruterju?  Razmišljal sem tudi o ojačevalcu (amplifier). ??"
    },
    {
        "role": "assistant_3",
        "message": "Kaj pa kakšen range extender? Npr. tole: http://homestore.cisco.eu/store/ciscoeu..."
    },
    {
        "role": "assistant_0",
        "message": "Vidna razdalja je vse kar potrebuješ, vprašaj @assistant_11.  Žal ni vse.  Fresnel zone @ Wikipedia"
    },
    {
        "role": "assistant_4",
        "message": "Pri oddajni moči je treba paziti, so konkretne omejitve. Če greš prek teh in koga zmotiš, zna bit hec. Drugače pa na 2.4GHz brez vidne linije... ni kaj veliko za praskat. Dat en repetitor al pa 2x sector tam vmes, pa bo."
    },
    {
        "role": "user",
        "message": "@assistant_3 je 27. mar 2012 ob 22:12 izjavil:Kaj pa kakšen range extender? Npr. tole: http://homestore.cisco.eu/store/ciscoeu...   To v mojem primeru ne pride prav nič v poštev, ker ima zadeva že anteno notri montirano...  Kakšen umestni repetitor tudi bol težka ker ni prostora / napajanja zanj.  mimogrede, moja antena ima 10° horizontalno usmeritev  Kakšne so pa omejitve glede moči, pa a antena zdrži če daš 2w nanjo / ima kdo izkušnje z ojačevalci?  lp"
    },
    {
        "role": "assistant_2",
        "message": "Mogoče je tole kaj uporabno:  http://forum.hamradio.si/viewtopic.php?... uporabnik: s55m 28 jun 2011, 20:47  Še več. Matjaž S53MV nam je velikodušno posodil dve ZIF postaji za 70cm, Darko S57UUD pa dva EATNC-ja, da smo na sejmu v FN prikazali prenos žive slike preko NBP. In kdo je pokazal največji interes? Tisti, ki morajo poskrbeti za komunikacijo v nemogočih razmerah, in izredno hitrem času, na čim večji razdalji in brez vidne linije.     http://www.elektronik.si/phpBB2/viewtop...  3.4. Prenos podatkovnih okvirjev po NBP.  3.4.1. Službena zveza NBP.  3.4.2. KISS okvirji skozi NBP, omejitve AX.25.  3.4.3. IP4 okvirji skozi NBP.  3.4.4. NPB samodejno ARP usmerjanje okvirjev AX.25 in IP4."
    },
    {
        "role": "assistant_5",
        "message": "To maš zanič antene, menjaj pa de bioljše. Pa krompir si daj dol z linksysa, pa ddrt gor nazaj, k je boljš lahko pojačaš signale."
    },
    {
        "role": "user",
        "message": "@amigo no1 Mi je poznan ta NeBrezhibniProtokol :) Ampak to je čisto drugačna zadeva od tega kar imam jaz in nebi menjal...  @assistant_5 antene so zelo dobre."
    },
    {
        "role": "assistant_5",
        "message": "Antene so tako zelo dobre, da ti sploh nea dela?"
    },
    {
        "role": "user",
        "message": "Ja če ni vidne razdalje.... kaj je pa za tebe potem dobra antena če praviš da imam jaz slabo? daj en primer."
    },
    {
        "role": "assistant_5",
        "message": "Taka ko ma boljši signal je boljša. Vidna razdalija tu nima nič veze."
    },
    {
        "role": "assistant_0",
        "message": "@assistant_5 zdej pa res stfu ker delaš totalno budalo iz sebe"
    },
    {
        "role": "assistant_5",
        "message": "@assistant_0 je 27. mar 2012 ob 23:11 izjavil:@assistant_5 zdej pa res stfu ker delaš totalno budalo iz sebe   Why is that my man?"
    },
    {
        "role": "assistant_6",
        "message": "Poglej sem in nato še linkane teme, ki so omenjene tam na začetku."
    },
    {
        "role": "assistant_5",
        "message": "Pusti štromare jaz bi predlagal, da se signal softwersko optimizira."
    },
    {
        "role": "user",
        "message": "Jaz bi pa predlagal da se te blokira od nadaljnjih komentarjev na tem forumu.  Ima kdo drug kakšen komentar, še vedno me zanima če ima kdo kakšne izkušnje z ojačevalcem...."
    },
    {
        "role": "assistant_4",
        "message": "Taka ko ma boljši signal je boljša. Vidna razdalija tu nima nič veze.  Še enkrat - pri 2.4GHz ti ob prisotnosti fizičnih ovir med antenami tud boljša antena ne koristi. Lahko navijaš signal tak, da bojo ptiči vmes dol pečeni padali, pa ti bo kak hrib al pa gosto drevje še vedno delalo probleme. Na žalost nimamo sreče tak ko Ameri, da bi lahko 900MHz frekvence nucali za WiFi. Tegale pri nas ne moreš uporabiti, vsaj legalno ne.  Za ojačevalec pa tudi - poglej si kake omejitve so glede skupne oddajne moči pri nas. Na 2.4GHz so zelo nizke. Vidna linija, al pa ne bo kaj dosti iz tega, IMO."
    },
    {
        "role": "assistant_7",
        "message": "tisti citat ne vzet resno, frekvenca na prikazani tehnologiji za katero je bilo tako zanimanje je 430 MHz, Wi-Fi pa dela na 2400 MHz. Obnašanje teh dveh frekvenc v naravi je kot noč in dan. Lahko na neko vmesno točko postaviš staro odsluženo parabolo za sat tv? Uporabiš jo lahko za reflektor ;) LP!"
    },
    {
        "role": "user",
        "message": "Jah, na dosti nižji frekvenci bi verjetno bilo prav drugače. Sicer pa rabim neko rešitev ki bi bila -programska -manjši hardware dodatek  Tisto s satelitskim krožnikom nekje vmes je bol težko, pa verjetno bi bilo nemogoče tako natančno usmerit antene, že sedaj sem imel težave.  Mimogrede, zakaj če linksys routerja zamenjam med sabo (oddajnik nesem tja ker sedaj sprejema) potem mi kaže namesto 10% kar 20% signal....??  lp"
    },
    {
        "role": "user",
        "message": "A se ni še noben tako poglobil v wifi na daleč z ovirami? Jaz bom prav diplomiral iz tega :)  Ugotovil sem da mora imeti sprejemna enota nujno nastavljeno na B mode (802.11b) ker če je kaj drugače je slabši signal in se sploh ne poveže. Oddajni router pa nastavljeno na mixed mode (B/G).  Kvaliteta signala se giblje nekje med 10 in 20, sicer ne vem koliko je to natančno, saj sem imel nekaj časa 0 in je internet delal....  Speedtest mi pokaže 4/1Mbps, toliko hiter imam tudi internet, po lokalnem omrežju se je pretakalo pa z 5/5Mbps. Začuda pri tako nizki kvaliteti signala vse deluje, čeprav se pingtest včasih pritožuje na okoli 5% izgubljenih podatkov.  Sicer pa to testiram zvečer ob jasnem vremenu, me zanima kakšno bo ko pride dež...  Če ima še kdo kaj za pripomnit naj kar pove, mogoče so še kakšne nastavitve v routerju ki bi izbolšale signal?  lp"
    },
    {
        "role": "assistant_4",
        "message": "A se ni še noben tako poglobil v wifi na daleč z ovirami?  Dovolj da vem, da ne dela zanesljivo. Če sploh dela. Do zdaj sem postavljal point to point bridge povezave na 3km, testiral na 6km, pa so zadeve, ki so se vidle, delal b.p., na 5GHz opremi. Uporabljal sem Mikrotik SXT. Za lastne potrebe mislim v kratkem postavit en point to point na cca 2,5km, spet, vidna razdalja. Od ostalih izkušenj pa... javni wifi v Laškem, pa testing fazo javnega wifi-ja v Celju. Tole dvoje je mesh omrežje, v Celju na mixed 2,4/5GHz. Tu se je lepo vidlo, kaj pomenijo fizične ovire ali ostali AP-ji v bližini - nič kaj dobrega.  Ugotovil sem da mora imeti sprejemna enota nujno nastavljeno na B mode (802.11b) ker če je kaj drugače je slabši signal in se sploh ne poveže. Oddajni router pa nastavljeno na mixed mode (B/G).  Jaz bi še poskusil oba na B, pa fixed transfer rate, 5/5 recimo. Vsekakor iste nastavitve na obeh koncih. Pa dobro preverit konektorje, uporabit čimkrajše kablovje do anten, da je čimmanj izgub. Drugače pa s temi igračkami težko dosežeš kaj res stabilnega... bolj resne rešitve imajo več možnosti nastavljanja. Dokler je lepo vreme, bo delalo... dež pa je že zanimiva reč. Sng, megla, nevihte... pa sploh. Poglej si kako Mikrotik rešitev, point to point wifi rešitev majo nekaj in niso drage.  Kak Groove zna biti ok, glede na to da antene že maš.  Če te zanima packetloss, daj nekam inštaliraj smokeping, pa nekaj časa meri. Boš dobil precej jasno sliko (ne)delovanja.  Če nisi lih nekje predaleč od Lj, pa lahko SXT-je enkrat prinesem testirat, ko jih nabavim."
    },
    {
        "role": "user",
        "message": "ja, če bi sedaj kupoval opremo bi izbral najverjetneje te zadevice. Nekaj sem gledal pri enemu in delujejo odlično, nastavitev kolikor hočeš... Predvsem pa je dobro to da imajo modem že v anteni in ni izgube na antenskem kablu, ker gre ven kar tisti 8 žilni za internet. Sicer ne vem zakaj prodajajo predvsem 5Ghz antene, ki so najverjetneje še toliko bolj usmerjene in prenesejo še manj ovir.  Pač kot sem rekel v mojem primeru ne gre brez ovir in je treba improvizirat :) Drugače sem pa le 100km iz Ljubljane."
    },
    {
        "role": "assistant_4",
        "message": "Sicer ne vem zakaj prodajajo predvsem 5Ghz antene, ki so najverjetneje še toliko bolj usmerjene in prenesejo še manj ovir.  2,4 GHz pas ima premalo frekvenc na voljo. Takoj ko maš v bližini ene 3 pravilno nastavljene AP-je, ti sfali kanalov, ki ne bi motili/jih ne bi motili ostali AP-ji.  Ubiquity je po pripovedovanjih precej dobra oprema, sam pa s tem še nisem delal. Probaj še nastavitve kot sem jih opisal zgoraj, pa javi, če je kaj boljše."
    },
    {
        "role": "user",
        "message": "Nastavitve sem preklikal skoraj vse in kakšnega hudega učinka vsaj na prvi pogled ni. Če je nastavljeno pri oddaji na B ali B/G je isto, če dam nastavitve hitrosti na 5 tudi ni kakšne razlike itd...  Drugače pa imam na obeh koncih cca 6m kabla (je kar dober). Še ping test se niti ne pritožuje na izgubljenimi paketi in mislim da je uptime nad 90%. Malo sem še anteno na milimetersko točnost nastavlal in pridobil 5 signala. Sedaj mi tukaj na oddajnem routerju kaže v povprečju 25, pri sprejemnem pa 18 signala (ko sta bila skupaj v sobi mi je kazalo največ 61)  Še kot zanimivost je to da na sprejemnem koncu na tleh če vklopim na prenosniku wireless mi včasih zazna omrežje, čeprav se nanj ne morem povezat. Odpeljal sem se tudi po cesti ki je 3km od oddajnika v usmerjenem delu in je bil tam signal, cesta je kakšen meter na višjem, čeprav mislim da mi direktno linijo kar blokira sosedova streha."
    },
    {
        "role": "assistant_4",
        "message": "Drugače pa imam na obeh koncih cca 6m kabla (je kar dober).  Poračunaj izgubo na kablu in konektorjih, pribitek antene in izhodno moč routerja, pa boš videl, kje si. Če se ti res da ubadat, probaj na enem koncu s čimkrajšim kablom testirat, mogoče bo pomagalo. Moj nasvet bi bil, da router montiraš v razvodno škatlo za elektriko ustrezne velikosti in ga montiraš čimbliže anteni - takole pakiranje sem \"razvil\" pred par leti za wifi lj. Manj kabla, manj izgub. Ethernet kabl pa gre do 100m b.p., pa precej cenejši je.  Še kot zanimivost je to da na sprejemnem koncu na tleh če vklopim na prenosniku wireless mi včasih zazna omrežje, čeprav se nanj ne morem povezat.  To je normalno. Signal nekak pride do prenosnik, seveda pa prenosnik nima oddajne moči, da komuniciral v obratno smer. Pol pa vidiš omrežje, gor se pa povezat ne moreš."
    },
    {
        "role": "user",
        "message": "sem pogledal na stran proizvajalca in ta pravi da so izgube 0,4dBi/m konektorji baje da imajo nekje 0,1 dBi izgube, pa sem se malo poigral z enim kalkulatorjem:     Če dobim v roke adapter iz N v tnc potem bi preizkusil kako nese če ni kabla vmes. Sicer tvoja ideja je dobra, vendar vsaj na oddajni strani pri meni neizvedljiva, saj uporabljam ta router še za lokalno omrežje po hiši. Drugače bi pa raje kupil Ubiquity ali podobno anteno pa se izogneš takemu delu."
    },
    {
        "role": "assistant_8",
        "message": "Zakaj pa si ne narediš dvojno ločeno omrežje in si nabaviš še en router. Tako bi lahko spravil enega k anteni kot ti je predlagal že @assistant_4. S tem bi dobil optimalni signal z znatno manjšimi izgubami v sprejemu in oddajanju. Anteni sta kar dobri tako, da bi bilo kar dobro preizkusiti, da vidiš rezultat. Pred tremi leti sem kolegu na podeželju (vikendu) omogočil link na 3-4km (popolna vidna - brez dreves in streh). Uporabil sem dve 120cm paraboli za sat tv, glava pa je bila doma izdelana z dobitkom 11-12dB (skupni dobitek med 25 in 30dB). Malo več dela je bilo z nastavitvijo azimuta in elevacije. Signala je bilo 80% in več pri odličnem vremenu ( pri slabem vremenu je pa padlo tudi na 20%)."
    },
    {
        "role": "assistant_4",
        "message": "Sicer tvoja ideja je dobra, vendar vsaj na oddajni strani pri meni neizvedljiva, saj uporabljam ta router še za lokalno omrežje po hiši.  Hja, jaz bi tale dva routerja z wifi uporabljal v bridge načinu, pol pa če je kje potrebno priključiti še kaj poleg, en switch in ločen router za izhod iz omrežja. Tako nekak, kot je @assistant_8 predlagal. Pa maš wifi link in lokalno omrežje čisti layer2, routaš pa sam dostop do interneta.  Aja, v katero smer si 100km iz Lj? Če je Štajerska - v onih koncih sem precej pogosto.  edit - typoz"
    },
    {
        "role": "user",
        "message": "jah, mislim da je malo brezveze kupovat router, ker je tako malo izgub v kablu (v mojem primeru) in nebi kaj dosti pridobil... Bom pa testno poizkusil kaj bo...  ja layer2 omrežje nebi imel, ker bi bile še bolj zakomplicirane nastavitve kot so že... Vse to delam da se lahko iz domačega računalnika povežem na kamere ki so na oddaljeni lokaciji.  PS: Sem iz Tolmina :)"
    },
    {
        "role": "assistant_8",
        "message": "Ti se preveč zanašaš na teorijo glede koaksialnega kabla. Praksa je pa nekaj drugega. Že pri 8m koaksa se na 2,4Ghz že kar poznajo izgube (še konektorja kar pripomoreta). Nekaj podatkov o izgubah na nekaterih vrstah 50ohmskih koaksov:  - H 155 .... izguba na 2,4GHz je približno 0,50dB/m , - H 500 .... izguba na 2,4GHz je približno 0,24dB/m , - H 1000 ... izguba na 2,4GHz je približno 0,23dB/m , - RG 213 ... izguba na 2,4GHz je približno 0,45dB/m . Kot vidiš, je že izbira kabla odločilna glede zmanjšanja izgub. Kar pridobiš z dobro anteno nato izgubiš na daljšem koaksu. Zato se nagibam k vgradnji routerja pri anteni."
    },
    {
        "role": "user",
        "message": "Ja na eni drugi strani sem prebral da ima RG 213 0,6dB/m Sam pa uporabljam kabel Tri-lan 240.  Pač najboljša varjanta bi bila antena z vgrajenim routerjem pa je problem rešen, samo sedaj imam tako opremo kot je...  Bom pa poskušal še kako je z motnjami, opazil sem da imam na izbiro tudi kanal 13 in 14, kar sta dokaj neobičajnega in tam pomojem noben ne oddaja..."
    },
    {
        "role": "assistant_5",
        "message": "Štiri-lan 350 je boljši"
    },
    {
        "role": "user",
        "message": "Bi prosil administratorje da nekaj naredijo z osebo @assistant_5 (beri: ga banajo), ker je navaden trol, že na začetku teme je neki palamudil, sedaj pa tudi, omenjen kabel (Štiri-lan 350) seveda ne obstaja."
    },
    {
        "role": "assistant_8",
        "message": "Preskoči take poste. Od proizvajalca do proizvajalca se že razlikujejo podatki o izgubah v koaksu. Potem bi moral pa še proizvajalca izbirati - kam bi pa potem prišel. Vidim, da ima tvoj koaks 0,38dB/m izgube na 2,4GHz.  Napravi tak preizkus z obstoječim routerjem, ki ga imaš doma, potem boš pa lahko primerjal razliko. Potrebno je tudi pri izboru kanala biti pozoren, da ni frekvenca ''prezasičena''. Najbolj priporočljiv odmik od zasedenega kanala je za 3 kanale navzgor ali navzdol. Ampak na frekvenci 2,4GHz je v urbanih okoljih to zelo težko doseči. V moji okolici opažam, da so nekateri kanali kar polni (tudi po 6 in več na kanal z kar močnim signalom) in to samo na kanalu 6, 9 in 11."
    },
    {
        "role": "user",
        "message": "ja, bom poskušal še malo experimentirati, čeprav te dni nimam časa na pretek... Kupil bom še ojačevalec, čeprav mi ni znal pri tem noben svetovat, baje da ojača tudi dosti šuma. Tisto za router postavit zraven antene bo pa bol težka, ker en konektor stane dobrih 5€, že tako sem moral 3 druge naročit, pa se preveč dnara na koncu nabere... da ne rečem da je poštnina skor 6€, s kitajske nekateri pa zastonj pošiljajo..."
    },
    {
        "role": "assistant_8",
        "message": "Isti material dobiš tudi pri nas. Oglej si njihovo spletno stran. Tu jaz kupujem običajno koaks in konektorje. Mi je blizu, pa lahko skočim tudi po en konektor, če ga rabim. Link do te trgovine : http://www.tsp-elektronika.si/trgovina....  Pri montaži konektorjev bodi precizen in uporabi prave krimp klešče ( imajo več nastavkov). Pri ojačevalniku je pa tako - ojača ti samo oddajni signal sprejemnega pa ne. Mislim da z njim ne boš prišel do zadovoljivega rezultata. Večji uspeh bi imel z montažo routerja poleg antene."
    },
    {
        "role": "user",
        "message": "Danes sem se pozabaval s kanali, na prvi pogled ni bilo spremembe, čeprav sem potem opazil da kar je. Najprej sem imel na kanalu 4, pa je skoraj odpovedal ko je en močen danes zamenjal na kanal 3. Na 4. je signal zelo nihal in prekinjal tudi po večkrat na minuto.  Potem sem dal na kanal 14 in zadeva je bila stabilna. Pingtest je pokazal takole:    Nakar sem zamenjal na kanal 3 in pingtest pokaže tak rezultat:    na trenutke celo taki ekstremi:     Na sprejemnem delu mi je več ali manj konstantno kazalo 10 črtic sprejema (je tudi proč od vsega brez ostalih signalov), na oddajnem pa 25 na kanalu 14, na kanalu 3 pa okoli 18.  Čeprav se na kanalih nad 12 pojavi težava da doma ne morem dostopat s telefonom na omrežje, ker mi ga ne zazna.  Trenutno imam na kanalu 9, kjer ni dosti prometa in je zadeva kar stabila.  Ko sem mislil da že vem vse o tem, da je treba na obeh routerjih nastavit na enak kanal ker drugače nebi delalo, sem doma nastavil na drug kanal pa se vseeno povežeta med sabo...  pa še kot zanimivost, na strehi hiše z neusmerjeno anteno mi na vasi lovi tole:    39 omrežji od tega 6 odprtih."
    },
    {
        "role": "assistant_4",
        "message": "pa še kot zanimivost, na strehi hiše z neusmerjeno anteno mi na vasi lovi tole:  Mnja, \"onesnaženje\" je na 2,4GHz veliko. Bi blo za sprobat 5GHz..."
    },
    {
        "role": "assistant_9",
        "message": "Offtopic vprašanje pa vendar, kje zvedet, katere frekvence so dovoljene za prosto uporabo v SLO in kaj se zgodi če uporabljaš kako izven tega spektra."
    },
    {
        "role": "assistant_10",
        "message": "Predlagam da obe anteni usmeriš točno v vrh hriba, ki je napoto. Poleg tega ti priporočam, da vzameš tole wifi mrcino. http://routerboard.com/RB751G-2HnD  Sem pa preko wispy-a testiral dd-wrt in je nad 160mW tolk šuma vn metal, da se je že močno poznalo na kvaliteti signala. Če jih goniš na max, probej najprej nastaviti 11b standard ter zmanjšaj moč na 160mW. Moralo bi se ti konkretno poznati na kvaliteti signala."
    },
    {
        "role": "user",
        "message": "@assistant_9 je 2. apr 2012 ob 09:54 izjavil:Offtopic vprašanje pa vendar, kje zvedet, katere frekvence so dovoljene za prosto uporabo v SLO in kaj se zgodi če uporabljaš kako izven tega spektra.  živijo, vse to ima načez APEK. Na njihovi strani je bol težko dobit ven kar iščeš, vendar če sem prav razbral je za wifi dovoljeno od 2400Mhz do 2483,5. Kanal 1 je na fr. 2412Mhz, kanal 14 pa na frekvenci 2484Mhz. Poglej si tabelo vseh frekvenc. Drugače pa je nek nadzor in pristojne službe.  Predlagam da obe anteni usmeriš točno v vrh hriba, ki je napoto. Poleg tega ti priporočam, da vzameš tole wifi mrcino. http://routerboard.com/RB751G-2HnD  Imam že sedaj tako usmerjeni anteni, pač koliko lahko točno sploh nastavim... Pa ne vem kaj bi mi prav prišča tista škatla, ki ima že vgrajene antene, v mojem primeru bi prišlo marsikaj drugega bol prav. (je že napisano zgoraj)."
    },
    {
        "role": "assistant_8",
        "message": "Nekaj podatkov - kanali in frekvence :  Kan.- Frekvenca/ Kan.- Frekvenca 1- 2412 MHz/ 8- 2447 MHz 2- 2417 MHz/ 9- 2452 MHz 3- 2422 MHz/ 10- 2457 MHz 4- 2427 MHz/ 11- 2462 MHz 5- 2432 MHz/ 12- 2467 MHz 6- 2437 MHz/ 13- 2472 MHz 7- 2442 MHz/ 14- 2477 MHz  Predpisani kanali: Področje - Kanal Evropa (ETSI)- 01 - 13 Francija - 10 - 13 ZDA (FCC) - 01 - 11 Japonska - 01 - 14  Glede dovoljene moči : Legal limit for radiated power (EiRP) for WLAN in Europe (expect France) is 100mW (= +20dBm).  France is only 7 dBm (5 mW) .   @user - imaš zelo ''onesnažene'' kanale. Pri usmerjeni anteni se to malo zmanjša - moteči so lahko le bližnji in tisti ki so na liniji usmerjenosti antene. Je pa zanimivo, da imaš na podeželju tako polno - ali pa imaš tako idealno pozicijo. Pri meni v LJ z zunanjo anteno zaznam več kot 160 omrežij (preizkus s parabolo v 5. nadstropju v krogu 280 stopinj).  Ti moraš imeti router, ki mora imeti možnost priklopa zunanje antene, kar pa predlagani zgornji nima te možnosti. Ko boš preizkušal pri različnih vremenskih pogojih, boš opazil velike razlike v signalu."
    },
    {
        "role": "assistant_5",
        "message": "@assistant_4 je 1. apr 2012 ob 19:39 izjavil:pa še kot zanimivost, na strehi hiše z neusmerjeno anteno mi na vasi lovi tole:  Mnja, \"onesnaženje\" je na 2,4GHz veliko. Bi blo za sprobat 5GHz...   Tam pa bo komaj da kakšno omrežje če sploh.  @user je 1. apr 2012 ob 18:44 izjavil:Danes sem se pozabaval s kanali, na prvi pogled ni bilo spremembe, čeprav sem potem opazil da kar je. Najprej sem imel na kanalu 4, pa je skoraj odpovedal ko je en močen danes zamenjal na kanal 3. Na 4. je signal zelo nihal in prekinjal tudi po večkrat na minuto.  Potem sem dal na kanal 14 in zadeva je bila stabilna. Pingtest je pokazal takole:    Nakar sem zamenjal na kanal 3 in pingtest pokaže tak rezultat:    na trenutke celo taki ekstremi:     Na sprejemnem delu mi je več ali manj konstantno kazalo 10 črtic sprejema (je tudi proč od vsega brez ostalih signalov), na oddajnem pa 25 na kanalu 14, na kanalu 3 pa okoli 18.  Čeprav se na kanalih nad 12 pojavi težava da doma ne morem dostopat s telefonom na omrežje, ker mi ga ne zazna.  Trenutno imam na kanalu 9, kjer ni dosti prometa in je zadeva kar stabila.  Ko sem mislil da že vem vse o tem, da je treba na obeh routerjih nastavit na enak kanal ker drugače nebi delalo, sem doma nastavil na drug kanal pa se vseeno povežeta med sabo...  pa še kot zanimivost, na strehi hiše z neusmerjeno anteno mi na vasi lovi tole:    39 omrežji od tega 6 odprtih.    Kako anteno maš to? Tochno me zanima."
    },
    {
        "role": "assistant_11",
        "message": "@ @user : Pa si probal tudi obe anteni obrnit za 90° (eno v levo, drugo v desno po osi ene proti drugi z mesta antene) = polarizacijo signala spremenit iz vertikalne v horizontalno? Pa ne dodatnih ojačevalcev! Pa moč ne čez 80mW !  Če na zunanji anteni ni možnosti spremembe, bo pač treba drog došvasat z horiz.kosom cevi (drog ala naglavo L na strehi!) za montažo.  Pa po tretji slikci iz Tomato: Basic Rate daj na nizko npr. 2Mbit ali celo 1Mbit; Beacon interval na 1 sec. (1000); Distance/Ack timing na 700; Frame burst na enable; Transmission Rate fixiraj na največ 6Mbit (B/g mix mode) in probaj! Bi znalo zadovoljivo delat z močnejšima antenama kljub oviri.  Kadar pač ni direkt vidne razdalje ali zelo slaba Fresnel cona ali mogoča povezava preko odboja ali brez možnosti \"repetitorja\" na 2,4GHz nekje, se je pač potrebno sprijazniti z malo hitrostjo na račun stabilnosti linka !!!"
    },
    {
        "role": "user",
        "message": "Katero anteno imam sem napisal prav na začetku, antene nisem poiskusil v horizontalu, tam bi rabil še bolj na točno nastavljat, to bi delal če bi me motnje bolj motile, pa me ne. Nastavitve sem spreminjal pa na prvi pogled niso prinesle bistvenih sprememb, sedaj imam nastavljeno tako. (ack timing sem nekje prebral da je treba dvojna dolžina med anteni.)  No,danes sem spet testiral zadeve. Naložil sem si tale program za testiranje omrežja. Testiral predvsem ping, jitter ping, pa kazalo je tudi izgubljene podatke itd...  Ping do oddajnega routerja je bil nekje 2msec, jitter pa med 0,3 do 5 neko povprečje. To je bilo na enem najbolj prostih kanalov - 13. Ko sem nastavil na enega najbolj obremenjenih kanalov - 3, je ping skakal, povprečje nekje 4msec, jitter pa tudi bolj poskočen, povprečje nekje 10.  Še bolj zanimivi so podatki ko sem pingal ip naslov od google.com Poglejte si tole slikico:    Pojavilo se je kar nekaj izgubljenih paketov na kanalu 3, medtem ko je 13 deloval brezhibno.  Še bolj zanimivo je bilo doma ko sem se z vgrajeno anteno od prenosnika (nov HP) povezal na router. Rezultati so bili podobni tistim na kanalu 3, čeprav sem imel na 13. Prenosnik je bil 1m od routerja, pingtest.net sploh ni hotel zalaufat, speedtest.net je kazal normalno. Potem sem moč iz 140mW zmanšal na 50, pa je zadeva začela malo boljše kazat, tudi pingtest je začel delat, občasno kazal dobre rezultate, povprečno pa niti ne... Ko sem se preselil 2 steni proč je bila situacija podobna le da so tu bili še izgubljeni paketi. (ping do routerja je bila nekje 1msec, jitter skače (0.3 do 300), povprečje nekje 8msec), drugače pa ping do google.com takšen:     Mislim da sem danes dokazal da se da wifi spravit na dolge razdalje z ovirimi, celo boljše kot pa dela prenosnik doma v hiši, če se le ima pravo opremo in dobre nastavitve.  Sicer pa je danes bila neka čudna nizka oblačnost, bom pogledal kako bo v naslednjih dneh ko bo dež."
    }
]