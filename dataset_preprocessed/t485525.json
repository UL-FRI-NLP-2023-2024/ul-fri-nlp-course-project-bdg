[
    {
        "role": "user",
        "message": "Danes sem bil v Tušu in sem kupil pico - tisto že narejeno samo za zapečt. Ni bila zmrznjena, ampak sveža v polivinilu, ta, kjer se kupuje franscoske solate in podobno.  Doma pa pogledam na datum in vidim pakirano 19.9. uporabno najmanj do 23.9. danes smo 25.9.  Kako je to možno da prodajajo pico ki ji je rok pretekel.  Na žalost nisem pogledal datuma ko sem kupoval..."
    },
    {
        "role": "assistant_0",
        "message": "odpri pa pojej.."
    },
    {
        "role": "assistant_1",
        "message": "Če maš račun, nesi nazaj... včasih se zgodi, da kaj spregledajo..."
    },
    {
        "role": "user",
        "message": "ah romala je v smeti  žal...  že njen vonj je bil kisel"
    },
    {
        "role": "assistant_2",
        "message": "hrana je danes že tok obdelana, da tut una dva dneva ti nebi smela škodit in obstaja možnost, da je živilo še zmeraj nepokvarjeno. Ne pozivam te da poješ pokvarjeno pico, sam zdrava pamet ti pove, če stvar lepo zgleda, nima vonja ali ostalih tujkov (plesen itd) nebi smela biti pokvarjena. Npr. jogurt je zakon, če je napihnjen takoj veš da je pokvarjen in ga zavržeš, če ni ga brez slabe vesti poješ, pa tut če je pretečen rok.  Ko smo že pri obdelani hrani sem mislil v tem primeru Pesto genovesse od Barile. Hrana, da dol padeš, dokler ne probaš domače peste in razlika je očitna. Industrijsko obdelana ima ogromno soli, da ne govorimo o dodatkih, ki uradno niso napisani na embalaži. Moja domača narejena pesto je oksidirala že ob samem stiku z zrakom (tudi soljena), medtem, ko je industrijsko narejena pesto ostala živo zelena kar nekaj tednov, čeprav piše, da jo moraš pojesti po odprtju največ 3 dneh. No to ti vse pove.  V tvojem primeru je bilo bolje, da si jo stran vrgel, drugič veš, da pogledaš na datum. Pa datum tudi ni vse. V milkini(zapakirani) čokoladi se radi zaredijo molji, pa čeprav je rok trajanja še daleč od preteka"
    },
    {
        "role": "assistant_3",
        "message": "Haha @user, zdj sm se spomnu, ti si tisti k je nas pokerase zmerjal z gemblerji...   Zalostno, da ravno ti med nakupovanjem tako gemblas z temi datumi na hrani"
    },
    {
        "role": "user",
        "message": "v bistvu sem kupil dve  eno sem pojedel in mi je bilo slabo  drugo sem pa zavrgel ker je bil vonj ogaben; kečap je po kisu smrdel in tudi datum sem videl da je pretečen  (za prvo niti ne vem ali je bil datum pretečen, po počutju sem skoraj prepričan da je bil)"
    },
    {
        "role": "assistant_4",
        "message": "Da ti ni slabo zaradi misli, da je bila pokvarjena"
    },
    {
        "role": "user",
        "message": "Da ti ni slabo zaradi misli, da je bila pokvarjena  niti ne  kar je bila slabost razlog da sem šel pogledati rok uporabnosti druge pice"
    },
    {
        "role": "assistant_5",
        "message": "se zgodi ja. zdej kdo je za to kriv? mislim da predvsem kupec sam, ker je uzeu poteceno stvar. lahko pa napises v knjigo pritozb kdaj si kupil in kaj, pa bojo mal privil tistega trgovca, ki je zamuckal. roke uporabe je vedno dobro pogledat, sploh na kakih jogurtih. naceloma pa potecena hrana vecinoma se ni pokvarjena. ravno vceraj sem pojedel kislo smetano z rokom uporabe 10.8.2011. sem se ziv ...."
    },
    {
        "role": "assistant_6",
        "message": "Včasih spregledajo, se zgodi. Nesi nazaj, če so kolikortoliko normalni boš dobil all you can eat pice...  Nekdo mi je razlagal, da je kupil jogurt, ga malo odprl in začel pit, ker je mel čuden okus ga je odpr do konca in videl da je notri cel plesniv. Ni bil čez rok. Šel je v trgovino in to sporočil, da ne bi še kdo doživel istega. V kratkem so mu poslali celo gajbo raznih mlečnih izdelkov tega proizvajalca."
    },
    {
        "role": "assistant_7",
        "message": "Kriv je trgovec. V večini primerov ko prihaja do napak, pretečenih datumov itd..skoraj vedno v škodo potrošnika. Je pa bistveno manj primerov da ti pa kakšno stvar ponesreči manj računajo, a ni to zanimivo. Sploh pa opažam, da se napake bolj pogosto dogajajo v določenih trgovinah, kar se dogaja iz čiste malomarnosti ali pa zato ker vodstvo pritiska na zaposlene..druge možnosti ni."
    },
    {
        "role": "assistant_8",
        "message": "Nesi nazaj..verjetno ti bodo celo vrnili denar in se ti opravičili..vsaj tako bi naredili pri nas (pa ne delam v TUŠu).. Vso blago z potečenim rokom umaknemo z prodaje. Itak pa se zgodi da se kaj spregleda."
    },
    {
        "role": "assistant_9",
        "message": "to neseš nazaj in ti zamenjajo/vrnejo denar + se opravičijo"
    },
    {
        "role": "assistant_10",
        "message": "Zadnjič kupil nek mlečni riž v Tušu in podobna zgodba, plesen na vrhu. Datum preteka seveda še ni potekel, samo se mi ni dalo zafrkavati s tem pa sem vrgel v smeti. Res pa je, da verjetnost da kdaj še zaidem v tuš minimalna."
    },
    {
        "role": "assistant_11",
        "message": "Take stvari se pri nas v mercatorju redno dogajajo. Pa ni kaksna fransiza, pa tudi ne majhna stacuna."
    },
    {
        "role": "assistant_10",
        "message": "Se ne bi čudil pogosteje pokvarjenim izdelkom, glede na pritisk trgovcev na dobavitelje. Če hoče toliko in toliko nižjo ceno, bo pa dobil pač šrot. Najebemo pa mi, kupci."
    },
    {
        "role": "assistant_12",
        "message": "To so problemi manipulacije z takšnimi živili, kateri so pokriti z tankimi alu pokrovčki, le ti se pri malo nepazljivem ravnanju, polaganju na police in prestavljanju sem in tja poškodujejejo. Skozi tanko folijo se z lahkoto naredi manjša luknjica z ostrim nohtom ali prstanom in to ne obvezno od trgovke, tudi sami kupci privzdignejo jogurte in ostale podobne izdelke, gledajo od blizu datume in druge podatke in nenamerni pripetljaji se dogodijo. Ko je enkrat pokrovček preluknjan, pa čeprav minimalno, vstopijo bakterije in zadeva se pokvari oziroma začne plesneti in tega se na zunaj niti ne bo opazilo, saj se pokrovček z minimalno luknjico sploh ne bo napihnil. In to se lahko dogodi povsod, firma trgovine pri tem ni pomebna, vse skupaj je loterija, če kupiš ravno takšen izdelek."
    },
    {
        "role": "assistant_13",
        "message": "Sej te bo izučilo da datum preveriš ob nakupu. Nekako prvo pravilo pri nabavljanju futra."
    },
    {
        "role": "assistant_14",
        "message": "tudi druge stvari...če bi vedeli kako jih delajo, bi se še najmanj sekirali za rok uporabe. dokler je zadeva pravilno zapakirana, je praktično nepokvarljivo.  pakirane hrenovke smo mi kupili ob istem času več paketov, hrenovka, ki je stala 2 dni odprta v hladilniku je bila odlična, zaprta (vendar v paketu ni bilo vakuuma) pa totalno zanič. to se mi je sedaj zgodilo že drugič v manj kot pol leta, najbrž se nekje na poti iz trgovine do hladilnika prebode ovitek in pride zrak notri, ko pa tako stoji 14 dni se pokvari, če bo pa vakuumsko zapakirano bo užitno še 2 leti."
    },
    {
        "role": "assistant_15",
        "message": "Doma pa pogledam na datum in vidim pakirano 19.9. uporabno najmanj do 23.9. danes smo 25.9.  A sem edini ki vidi besedo \"najmanj\"? Pomeni, da do takrat sigurno, morda pa tudi dlje. Pač nisi mel sreče in ni bilo uporabno dobolj dlje.  Uporabi oči in tisto zadaj."
    },
    {
        "role": "assistant_16",
        "message": "Glede na to da bi bilo povedno uporabno najdalj do.... je tale najmanj do en tak pravniško gumarabični podfuknjenc:)  Me pa prav zanimajo tolmačbe silnih učenih in seveda kdaj se idiotizem odpravi."
    },
    {
        "role": "assistant_17",
        "message": "Za zmrznjene pice ne vem glih, sam kaka sladka smetana zna bit uporabna še več kot en teden po preteku tega roka."
    },
    {
        "role": "assistant_18",
        "message": "Precej hrane, ki jo pakirajo ali le prepakirajo v manjse kolicine trgovci sami se, ko se bliza roku preteka trajanja kar prepakira in postavi nazaj na police z novim datumom pakiranja. Samo kot en primer so recimo v folijo zaviti siri. Pravtako se na te \"sveze\" pice zmece stvari, ki so tik pred potekom roka. Saj ne pravim, da je taka hrana ravno strupena niti pokvarjena, ampak taksno pocetje je stalna praksa. Ce pa je to v redu, je pa drugo vprasanje."
    },
    {
        "role": "assistant_19",
        "message": "Vedno ko jim prineseš nekaj pretečenega nazaj z računom, ti vrneji denar.  Se bojijo inšpekcij. Poleg tega pa naredijo edino paemtno, logično stvar. Priznajo napako in jo popravijo. Do sedaj še nisem imel problemov.  LP I."
    },
    {
        "role": "user",
        "message": "jaz sem slišal da razne lešnike ali arašide in podobno ko se jim izteka rok enostavno odprejo iz vrečk in prodajajo v rinfuzi"
    },
    {
        "role": "assistant_13",
        "message": "@assistant_16 je 26. sep 2011 ob 00:01 izjavil:Glede na to da bi bilo povedno uporabno najdalj do.... je tale najmanj do en tak pravniško gumarabični podfuknjenc:)  Me pa prav zanimajo tolmačbe silnih učenih in seveda kdaj se idiotizem odpravi.   In podjetja misliš da imajo par ljudi, ki se usedejo skupaj ob kavi in si izmislijo nek datum? Živilske firme imajo svoje laboratorije v katerih testirajo roke trajanja v različnih okoljih. To kar navajajo na živilih so dost konzervativne vrednosti in imajo običajno vedno precej rezerve. S predpogojem, da je živilo ves čas hranjeno na določenih temperaturah. Če na Poli salami piše, da mora biti hranjena na od +2 do +4 stopinje to ne pomeni, da lahko potem paleta salame pol ure stoji na rampi na žgočem soncu nakar jo odpeljejo v hladilnico na +4 stopinje. Kar pa je največkrat problem, nepravilno skladiščenje s katerim se tista rezerva lahko spremeni in je živilo pokvarjeno že znotraj predvidenega roka ali pa nima več rezerve, ki bi jo imelo sicer.  Tud odvisno je spet o čem govorimo, kar ti že zdrava pamet mal pove kaj naj bi držalo in kaj ne. Čokolade sem že večkrat jedel precej čez rok, s predpogojem, da gre za navadno oz temno. Tiste z raznimi \"svežimi\" kremami so vprašljive, takisto one z lešniki in podobnim, ki lahko ratajo žaltavi in pokvarijo preostali del, ki bi sicer zdržal. Potem npr trdi in žele bomboni oz nasplošno vse kjer je zelo visoka koncentracija sladkorja. Take zadeve lahko zdržijo tud leto dlje od navedenega roka pa ne boš opazil nobene razlike. Če se pač hrani pravilno.  Tiste \"Najmanj do:\" pa ne pomenijo, da lahko trgovina po pretečenem roku še naprej prodaja ampak je to namenjeno za uporabnika, če slučajno ne porabi do datuma, da ve, da je zadeva lahko še vedno užitna tud kakšen dan po roku, če seveda ne zavohaš oz. okusiš, da nekaj ni ok. Pretečenih stvari je prepovedano prodajati, lahko pa se jih po nižji ceni proda pred iztekom roka, kar mora biti jasno navedeno ob izdelku. Edina stvar, ki jo bi lahko prodal pretečeno so npr kakšne tehnične stvari kjer je rok trajanja, kar mora biti spet jasno navedeno, po nižji ceni in z garancijo, da v primeru če ne deluje, da se vrne denar."
    },
    {
        "role": "assistant_20",
        "message": "Vedno rok trajanja pogledat! Zadnjič v tušu hotel kupi 1kg 5%MM puste skute. Rok trajanja je pa bil ravno tisti dan. Ma kaj se grejo? In ostala je na polici skupaj z ostalimi. :/ Drugače pa si trgovine nebi smele privoščit pretečene robe na polici. Baje je kaznivo dejanje."
    },
    {
        "role": "assistant_21",
        "message": "Ni kaznivodejanje, je pa prekršek, ki ga lahko kaznuje tržna ali zdravstvena inšpekcija. Trgovina ne sme prodajat blaga preko roka uporabe (lahko pa ga prodaja na zadnji dan roka)."
    },
    {
        "role": "assistant_22",
        "message": "Drugač je tako, da so trgovke zadolžene za svoje police in morajo tam tudi preverjati glede rokov ter ažurno odstranjevat pretečeno robo. Včasih se pa zgodi tudi nenameren zajeb. Pri množici vseh proizvodov, za katere \"skrbi\" posamezna trgovka, se zlahka zgodi, da na kakšnega pozabi. Ali pa jo nategne delodajalec, ker mora delat nadure, ki ne bodo nikoli plačane, trgovka ima pa doma 7 mesečnega otroka z vnetjem ušes, pa se ji mogoče 10 minut pred 21 uro malo jebe za tisto njeno polico.  Ne da bi opravičeval, da je na policah pretečena roba. Ampak, če pridete v trgovino nazaj z računom in pretečeno robo, vam jo bodo najverjetneje brez vseh komplikacij zamenjali.  Sej je prav, da se take svari preganja, pa da se človek zna potegnit zase. Sam včasih človeška beseda tudi kaj zaleže."
    }
]