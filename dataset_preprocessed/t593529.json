[
    {
        "role": "user",
        "message": "Pozdrav,  Nekaj pred polnočjo sem začel shranjevati video in je pisalo, da bo trajalo več, kot uro in pol (video je dolg okoli 16min). Nikakor ne razumem, zakaj gre to tako počasi.  Pogledam CPU obremenitev, nič - 14-15%. Ram je bil nekaj čez 60% (imam 4gb). Vse dobro, ko je videopad editor delal, sem tudi igral nfsw in brskal po internetu, pa je bilo vse dobro. Potem pa je bilo še kake pol ure do konca, pa grem na wc, pa pridem nazaj in zagledam artefakte, pa sem mislil, da bom kar znorel. Ker se ni dal nič drugega, sem samo normalno pritisnil (ne držal) gumb za vklop in se je takoj izklopil. Prižgem, vse v redu, nobenih sporočil o napakah, hvala bogu je bil tudi projekt shranjen ampak videa pa še zdaj seveda nimam. A je sploh smiselno poskušati še enkrat ali bo po eni uri spet tak rezultat? Pa ne vidim nobenega krivca za to, kaj bi lahko bilo, temperature vse v redu, niti do polovice ni nič obremenjeno, shranjuje se na ssd ampak gre izjemno počasi. Je to tako slab program, da se nikamor ne premakne? Video editing naj bi bila cpu intensive zadeva, pa mi skoraj nič ne bremeni, gre pa počasi, kako je to možno? POMEMBEN PODATEK: ti artefakti so se mi pojavili (sicer redko) ampak nekajkrat tudi že, ko nisem čisto nič posebnega delal, samo internet uporabljal naprimer, kje je potem problem? Je možno, da bi bil BSEL mod? Ampak ne verjamem, ker mi cinebench še ni povzročil, da bi se rač. ugasnil ali prikazal napako, pa čeprav zelo obremeni CPU.  Prosim povejte, kaj bi bilo, kaj naj naredim?  Aja, pa ko se je zaštekalo, je lučka za HDD gorela nonstop, ni utripala, kot ponavadi.  Najlepša hvala, LP"
    },
    {
        "role": "user",
        "message": "Huh, vsaj v druge je uspelo."
    },
    {
        "role": "assistant_0",
        "message": "Nič ne pomaga, če nisi napisal, kakšen strojček imaš, kateri program uporabljaš, kakšna je ločljivost videa, koliko efektov je itn.  Sicer pa je dobro slišati, da ti je uspelo."
    },
    {
        "role": "assistant_1",
        "message": "Kater ssd imas ?"
    },
    {
        "role": "assistant_0",
        "message": "Aja, komaj zdaj sem opazil, da si napisal Videopad Editor. Torej od avstralskega NCH Software.  Sicer pa, ne vem, če to gre skupaj:  @user je 26. dec 2013 ob 02:34 izjavil:Vse dobro, ko je videopad editor delal, sem tudi igral nfsw in brskal po internetu, pa je bilo vse dobro.    Torej v ozadju rendriraš video, zraven pa še igraš grafično zahtevno igro ... a NCH Videopad ne uporablja grafične kartice za pospeševanje videja oz. pri računanju?  Obenem imaš 4 GB RAM-a, kar tudi ni veliko pri tako zahtevni operaciji. Res pa je, da si napisal tudi, da je bilo v uporabi le ene 60%."
    },
    {
        "role": "assistant_2",
        "message": "Napiši svoj hw/sw konfig. cpu, vga, psu, ssd, hdd, ram, OS."
    },
    {
        "role": "user",
        "message": "Najprej hvala vsem za odgovore!  Vidim, da vse zanima konfig., torej je najbolje, če bi s tem začeli:  CPU: 2× Intel Xeon E5320 (BSEL mod iz 1066 na 1333MHz FSB, se pravi iz 1.86GHz na 2.33GHz frekvenco) (8C, 8T)  GPU: Sapphire AMD Radeon HD6850 1GB  SSD: OCZ Agility 60GB (možno, da je bil vzrok težav, saj je bilo samo še nekaj GB frej ampak vsega ni porabil videopad)  HDD: 500GB WD Elements (ni bil v uporabi pri tem projektu, razen če si je videopad kakšne posnetke sposojal iz njega, ker je bilo nekaj takih, ki so zdaj v videu tudi na njem - res pa je, da tega diska ne uporabljam, ker je že od nakupa nekaj pokvarjen in zna povzročiti razdejanje, če se kaj gor naloži, ker se lahko zgodi, da sploh ne moram dostopat do njega in lahko potem samo še formatiram)  HDD2: 160GB Seagate (okoli 7 let star vendar deluje v redu - tudi ni bil v uporabi v tem času)  RAM: 4GB Hynix Hyundai Electronics ECC FB-DIMM  OS: Windows 7 Ultimate 64bit  PSU: 575W HP server PSU (original - ni bil nikoli zamenjan)  Osnova: HP XW6400  Hvala za vašo pomoč, lepe praznike!"
    },
    {
        "role": "user",
        "message": "@assistant_0 je 26. dec 2013 ob 10:13 izjavil:Aja, komaj zdaj sem opazil, da si napisal Videopad Editor. Torej od avstralskega NCH Software.  Sicer pa, ne vem, če to gre skupaj: @user je 26. dec 2013 ob 02:34 izjavil:Vse dobro, ko je videopad editor delal, sem tudi igral nfsw in brskal po internetu, pa je bilo vse dobro.   Torej v ozadju rendriraš video, zraven pa še igraš grafično zahtevno igro ... a NCH Videopad ne uporablja grafične kartice za pospeševanje videja oz. pri računanju?  Obenem imaš 4 GB RAM-a, kar tudi ni veliko pri tako zahtevni operaciji. Res pa je, da si napisal tudi, da je bilo v uporabi le ene 60%.    Ja, zelo čudno. CPU ni bil skoraj nič v uporabi, le okoli 14-15%, ram pa tam do 67% (no, tako ali tako ga okoli 50% vzame že sam windows požrešni). Obdelava pa je potekala malo več, kot eno uro in pol. Res zanimivo! Raje bi videl, da mi vse obremeni do konca in, da je zadeva končana v 15ih minutah, kot pa, da si vzame 15% cpuja (še manj - to z internetom vred prižganim) in, da dela 90min...  Igro pa sem potem nehal igrati in še nekaj časa brskal po netu, pa potem šel na WC in ko sem prišel nazaj, je bilo to presenečenje na ekranu. Očitno, da tudi GPU-ja ne uporablja prav dosti, temperatura grafične je bila le 40°C... Aja, pa video je bil 1280×720, 16.5min dolg video."
    },
    {
        "role": "assistant_2",
        "message": "Ocz je možen krivec... Trim dela ? http://files.thecybershadow.net/trimche...   http://ocz.com/consumer/download/firmwa... namesti OCZ Toolbox, poglej smart atribute ter preveri če imaš zadnji Firmware (1.7) [ Firmware Updates for 1st Gen SSDs ]."
    },
    {
        "role": "assistant_3",
        "message": "SSD: OCZ Agility 60GB (možno, da je bil vzrok težav, saj je bilo samo še nekaj GB frej ampak vsega ni porabil videopad) 99,98% krivec.  \"Še nekaj GB fraj\" pomeni da maš zadevo zafilano 95+%. Ko si gor hotu napisat še kak dodaten gb je ubogi revež od OZC moral skup spraskat skoraj polovico preostalega prostega prostora kar pomeni da je bral, spreminjal in ponovno zapisoval posamezne strani kot not. Goreča lučka na disku pa k vsemu doda še tista dva manjkajoča promila verjetnosti da to postane 100% vzrok počasnosti.   SSD je hiter, razen ko je skoraj cel zafilan, takrat hitrost pisanja preide v absurdno počasnost.  Opaženi artefakti v filmu so pa posledica napak v programu s katerim delaš. Komot se pokažejo v takih izjemnih primerih, ko stvari trajajo dlje kot so avtorji pričakovali da bodo trajale in razne interne stvari niso več dovolj velike/hitre."
    },
    {
        "role": "assistant_1",
        "message": "@assistant_3 je 27. dec 2013 ob 11:25 izjavil:SSD: OCZ Agility 60GB (možno, da je bil vzrok težav, saj je bilo samo še nekaj GB frej ampak vsega ni porabil videopad) 99,98% krivec.  \"Še nekaj GB fraj\" pomeni da maš zadevo zafilano 95+%. Ko si gor hotu napisat še kak dodaten gb je ubogi revež od OZC moral skup spraskat skoraj polovico preostalega prostega prostora kar pomeni da je bral, spreminjal in ponovno zapisoval posamezne strani kot not. Goreča lučka na disku pa k vsemu doda še tista dva manjkajoča promila verjetnosti da to postane 100% vzrok počasnosti.   SSD je hiter, razen ko je skoraj cel zafilan, takrat hitrost pisanja preide v absurdno počasnost.  Opaženi artefakti v filmu so pa posledica napak v programu s katerim delaš. Komot se pokažejo v takih izjemnih primerih, ko stvari trajajo dlje kot so avtorji pričakovali da bodo trajale in razne interne stvari niso več dovolj velike/hitre.  Kar seveda ni res. Sicer to ne velja za dotičen ssd, ampak proper SSD deluje tudi z near polno hitrostjo tudi ko je 100% zafilan. Seveda je pa agility (in istali sandforci) garbage, ki je hiter samo na papirju."
    },
    {
        "role": "assistant_3",
        "message": "Boš dokazal z: a) testi in  b) teorijo, kako je to možno"
    },
    {
        "role": "assistant_1",
        "message": "@assistant_3 je 27. dec 2013 ob 12:53 izjavil:Boš dokazal z: a) testi in  b) teorijo, kako je to možno  a) http://www.tomshardware.com/reviews/ssd... za nevernike.  b) Seveda je možno. Vsak spodobn ssd ima dovolj overprovisinga, da lahko deluje normalno tudi, ko je user plac popolnoma zaseden. Kako se pa to dejansko obnese v praksi je pa odvisno od firmware-a in controlerja."
    },
    {
        "role": "user",
        "message": "Fantje, se ni treba prepirat, ker verjetno ni kriv SSD. Včeraj sem si naložil blender, da bi se ga malo naučil, pa sem delal eno animacijo texta, nakar se mi samo urca na miški pokaže in blender se ni več odzival. Nato dobim črn zaslon v oknu blenderja in čez kako sekundo se prikaže v desnem kotu spodaj oblaček, v katerem piše, da se je AMD-jev driver po napaki uspešno obnovil. Sem pa lahko samo še zaprl blender, tako da, če bi kaj resnega delal, bi šlo vse k vragu.  Torej, če je kriv grafični driver, kaj bi potem pomagalo, da ga ponovno namestim ali preverim, če so kake posodobitve?  Hvala, LP"
    },
    {
        "role": "assistant_0",
        "message": "Kaj pa, če je kriva grafična?"
    },
    {
        "role": "assistant_1",
        "message": "Še en malo bolj nazoren primer, kaj se dogaja z write, ko je disk poln http://www.techspot.com/review/737-ocz-...  Tko da ja. 20% in več praznega prostora je veljajo mogoče v časih zanič kontrolerjov. Dandanes so pa zadeve bolje urejene in tudi poln pogon deluje ok. Seveda pa ni najbolše, če imaš skos poln pogon, ker če ne druga, se write amplification poveča."
    },
    {
        "role": "user",
        "message": "@assistant_0  nimam pojma.  @hojnik  kaj potem misliš o grafičnem driverju?"
    },
    {
        "role": "assistant_3",
        "message": "b) Seveda je možno. Vsak spodobn ssd ima dovolj overprovisinga, da lahko deluje normalno tudi, ko je user plac popolnoma zaseden. Kako se pa to dejansko obnese v praksi je pa odvisno od firmware-a in controlerja. Vidiš da se strinjaš da je problem zasedenost. Overprovisioning je samo fensišmensi beseda za \"omiljevanje\" tega problema. SSDji, ki ti dovolijo porabit ves prostor, za katerega si plačal, trpijo za drastičnim upadom hitrosti, ko prostega prostora zmanjka. Tega problema nimajo enote, ki ti ne dovolijo uporabit vsega plačanega prostora in ga skrivajo kot kača noge.  Osnovni postulat (žal) drži: SSD je hiter, razen ko je skoraj cel zafilan, takrat hitrost pisanja preide v absurdno počasnost. Al se sam odrekaš polni zasedenosti al te v to prisili kar proizvajalec sam, ne spremeni slike točno nič."
    },
    {
        "role": "assistant_1",
        "message": "@assistant_3 je 27. dec 2013 ob 14:42 izjavil:b) Seveda je možno. Vsak spodobn ssd ima dovolj overprovisinga, da lahko deluje normalno tudi, ko je user plac popolnoma zaseden. Kako se pa to dejansko obnese v praksi je pa odvisno od firmware-a in controlerja. Vidiš da se strinjaš da je problem zasedenost. Overprovisioning je samo fensišmensi beseda za \"omiljevanje\" tega problema. SSDji, ki ti dovolijo porabit ves prostor, za katerega si plačal, trpijo za drastičnim upadom hitrosti, ko prostega prostora zmanjka. Tega problema nimajo enote, ki ti ne dovolijo uporabit vsega plačanega prostora in ga skrivajo kot kača noge.  Osnovni postulat (žal) drži: SSD je hiter, razen ko je skoraj cel zafilan, takrat hitrost pisanja preide v absurdno počasnost. Al se sam odrekaš polni zasedenosti al te v to prisili kar proizvajalec sam, ne spremeni slike točno nič.  Težava pri tej izjavi je, da na trgu ni _niti_ enega ssdja (niti trenutni modeli niti starejši), ki bi ti to omogočal. Tako da smo spet pri zanič kontrolerjih"
    },
    {
        "role": "user",
        "message": "Dajte se umirit, pa mi raje svetujte, kar bo vsaj uporabno, za razliko od prepiranja, od katerega boste samo čas izgubili po nepotrebnem."
    },
    {
        "role": "assistant_4",
        "message": "Nenapisano pravilo pri obdelavi videa je, da računalniku prepustiš vse delo in ga z ničemer ne motiš, ne z pregledovanjem neta, ne z dovnloadanjem torentov, še manj z igranjem iger , ni s poslušanjem glasbe, praktično z ničemer, da ga ne vržeš iz tira in ti komp ne preskakuje v ozadju. V tistem času pojdi na rezervni komp in tam uredi nujne zadeve, drugače pa si celoten čas vzameš za karkoli drugega. Za disk res ni dobro , da je skoraj poln, bo veliko lažje dihal , če ima vsak neko normalno količino prostora, pobriši dol vse kar ne rabiš ali pa prestavi na drugi ponavadi navaden disk za dato."
    },
    {
        "role": "user",
        "message": "Disk sem kasneje počistil. In pa, kot sem rekel: računalnik sploh ni bil obremenjen, tako da to ni razlog."
    },
    {
        "role": "assistant_3",
        "message": "sem tudi igral nfsw in brskal po internetu Ni problem povprečna obremenitev, *** ti naredi že ena špica, ko stvar zatrokira in npr OS čaka na disk da dobi neki kar nuca kernel.  Dost pol sekunde in maš štalo. Kot si sam doživel."
    },
    {
        "role": "assistant_5",
        "message": "Napačni decoding programi, uporabi megui. Vodiče za nastavitve pa najdi na netu. Ta ti bo zabil vsa jedra, in ti ob pravih nastavitvah izpljunil spodoben video v spodobnem času."
    },
    {
        "role": "user",
        "message": "@anney  Bom poskusil, hvala."
    },
    {
        "role": "user",
        "message": "Sem probal druge dekoderje in moram reči, da gre pri enih izjemno hitro, le da kvaliteta ni več tako dobra. Nisem vedel, da so te nastavitve tako pomembne.  Glede težav pa ne vem, kaj bi bilo? Pisalo je nekaj v zvezi z AMD-jevim driverjem. Je možno, da se je kakšna datoteka poškodovala in, da zdaj ne dela več, kot mora?"
    },
    {
        "role": "assistant_0",
        "message": "To v zvezi z AMD-jevimi gonilniki se izpiše (oz. se gonilnik resetira) le v primeru, če je kaj narobe z grafično (pregrevanje, napačen ukaz za GPU, prezahtevnost prikaza - npr. visoka frekvenca osveževanja, preobremenitev grafične itn.)."
    },
    {
        "role": "assistant_2",
        "message": "Pobriši stare, reboot, namesti zadnje šoferje: http://support.amd.com/en-us/download/d...   Mučenje s FurMarkom grafična preživi ? http://www.ozone3d.net/benchmarks/fur/"
    },
    {
        "role": "assistant_0",
        "message": "@assistant_2 je 28. dec 2013 ob 10:04 izjavil:Mučenje s FurMarkom grafična preživi ? http://www.ozone3d.net/benchmarks/fur/   Točno, sem čisto pozabil.   @user: poskusi kar je @assistant_2 predlagal. Potem pa poročaj."
    },
    {
        "role": "user",
        "message": "Zdrži furmark brez problema..."
    },
    {
        "role": "user",
        "message": "Evo, sem na novo namestil ccc, pa bomo videli, če bo še kaj težav..."
    }
]