[
    {
        "role": "user",
        "message": "Pozdravljeni,  Tole pišem zato, da uporabnike in bodoče kupce Nokie v Sloveniji opozorim na nekaj neprijetnih stvari, ki se jim lahko zgodijo... Sem dokaj zadovoljen uporabnik Nokie E52. No, vsaj bil sem   1. Pred letom dni kupim omenjen telefon. Že po nekaj dneh ugotovim, da v zvočniku telefona ob pogovoru vedno bolj piska oz. hrešči, ter da se ohišje ne prilega ravno dobro. Aparat pošljem na servis, zvočnik menjajo, ohišje se jim ne zdi preveč odstopajoče od njihovih standardov. Ok, ohišja se navadim.  2. Po letu dni se zopet začno pojavljati težave. Sogovorniki slišijo odmeve, pod steklom zaslona se je nabral prah. Aparat le pošljem na servis, kjer ga popravljenega vrnejo. Se pa po prejetju s servisa zopet pojavijo simptomi piskajočega zvočnika. Prav tako aparat ni dobro sestavljen, steklo zaslona rahlo »gleda« iz ravnine telefona.  3. Spet pošljem na servis, želim da popravijo zvočnik in da telefon sestavijo tako, kot mora biti. Brez jeze, se pač zgodi.  In sedaj napočijo težave: s Teleraya prejmem predračun za menjavo ohišja, delo itd.. Kontaktiram jih, kjer mi prijazna referentka ne zna natančno razložiti, za kaj gre. Govori o odpadlem gumbu za vklop/izklop, da je potrebno zamenjati ohišje, da je z zvočnikom vse ok itd... Zmeniva se, da mi telefon pošljejo nazaj, ker sem rahlo zmeden glede celotne zadeve. Prejmem telefon brez gumba za vklop/izklop (oz. je prilepljen na servisnem nalogu), v zvočniku še vedno nadležno hrešči.  Telefon je pred pošiljanjem na servis bil odlično ohranjen, imel je samo eno odrgnino. Kaj imam sedaj? Telefon s pokvarjenim zvočnikom, slabo pritrjenim ohišjem in brez enega gumba.  Žalostno pa je v bistvu to, da že zelo dolgo delam v enem izmed večjih centrov z mobilno telefonijo v Sloveniji in zadeve zelo dobro poznam. Telefon je bil pred pošiljanjem na servis poslikan, zapisniki nikjer ne omenjajo poškodb aparata. Zapakiral sem ga, verjemite, »kot da je moj», torej ga pošta ni uničila  In vem, da model ni brez napak, da se največkrat reklamira zvočnik.  Zadnje čase se vedno več telefonov s Teleraya vrača nepopravljenih, bodisi zaradi stika s tekočino bodisi zaradi mehanskih poškodb. Stranke trdijo da to ni res, določenem procentu lahko verjamemo, drugi si spet zmišljujejo. Ko je poslovodja želel kontaktirati servis, so ga na hitro odpravili že telefonski operaterji, do serviserjev oz. višjih ni imel »dostopa«, čeprav bi bilo normalno da sodeluje z njimi v primeru težav vsaj on. Telefon lahko baje ponovno pošljem k njim, da mi verjetno izdajo še en predračun itd., skratka neverending story   Torej kaj lahko iz tega sklepamo? Teleray lahko dela karkoli mu srce poželi, brije norce iz vseh uporabnikov in še vedno ne bo nič kriv. Ko boste telefon poslali na servis, upajte le na najboljše. Poškodbe, zlorabe potrošnikov – treba se bo tudi tega navaditi. Zadnje čase gredo čez vse meje, žal sem to izkusil tudi na svoji koži.  Kaj bom naredil? Nič, ker se mi ne da in navsezadnje bo samo potrata mojega časa. In tudi nič, ko bo treba potencialnim kupcem svetovati kaj kupiti: Nokio? Seveda ne :grin: Konkurenca postaja vse hujša in upam, da jim uspe.   Pa prijetno uporabo Nokije in čim manj reklamacij!  Tad3y"
    },
    {
        "role": "assistant_0",
        "message": "Sedaj ti ob sprejemu v servis zaračunajo 15€ za \"PREGLED APARATA\", ki ti jih v primeru da se odločiš za popravilo vrnejo, če pa ne, jih obdržijo. Nakar sledi vrtoglav predračun, seveda je telefon prišel \"v stik z vlago\" ali je \"mehansko poškodovan\", in seveda se uporabnik ne odloči za popravilo. Kje lažje zaslužiti 15€ da niti ne migneš?  Vredno vsake kritike!"
    },
    {
        "role": "assistant_1",
        "message": "Če je zadeva v garanciji nimajo kaj računat. Če pa kljub temu hočejo, zahtevaj od njih pismeno napisano, da ne želijo vzeti aparata v garancijo če ne plačaš. Potem greš pa s tem veselo na inšpekcijo."
    },
    {
        "role": "assistant_2",
        "message": "Jaz jih ne ocenjujem tako,saj zanimivo moj ni bil nikoli na vlagi, pa je imel kar zapleteno napako, pa se ni nihče nič zgovarjal na vlago in so vse korektno popravili, tako, da sam se že vsaj 10 krat nesel tja telefone na servis, pa so se na vodo zgovarjali samo enkrat, ko sem tudi sam vedel, da je zadeva padla osebi v WC. Sicer pa so bili zmeram korektni !"
    },
    {
        "role": "assistant_3",
        "message": "Sicer malo offtopic...... a je možno poslat telefon kupljen v sloveniji na garancijsko popravilo na avstrijski servis?"
    },
    {
        "role": "assistant_4",
        "message": "Podoben oz enaka napaka  E52 še v graanciji, pred letom bil menjan speaker.... zdaj hrešči popačen zvok v slušalki... in prah pod steklom ekrana prah  zdaj mi nočejo menjati slušalke (zočnika) ker je kao prah in kovinski delci v prahu  madona, to je že drugič, na drugem aparatu in vsakič ista pesem  kje v navodilih piše da moraš imeri aparat v etuiju oz ga ne smeš nosit v žepu ?"
    },
    {
        "role": "assistant_5",
        "message": "Od mene tudi hočejo plačilo predračuna ker naj bi se zvočnik pokvaril zaradi prahu. Ne dobijo! Telefon je bil VEDNO v etuiju. Kot kaže so res zreli za inšpekcijo. Če ima še kdo slabe izkušnje z njimi naj napiše. Bom ob priliki zbral vse skupaj in napisal en dopis na Zvezo potrošnikov in inšpektorat.  LP"
    },
    {
        "role": "assistant_6",
        "message": "Meni so dve Nokii ocenili (N95 in N95 8Gb), da je prišel telefon v stik z vodo. Atmosferske vode ni videl, inkontinenten pa tudi nisem.  Enako mojemu šefu. Njemu so celo rekli, da je to \"švic\", ker ga nosi v žepu srajce. :)   Prešli na dugo znamko, pa je.  A."
    },
    {
        "role": "assistant_7",
        "message": "Nekaj morate vedeti, da imajo Nokije v notranjosti mali indikator vlage. Ta indikator je skrit v notranjosti telefona in je za neuka težko opazen. V normalnem stanju brez vlage je ta pika fi 3-4mm bele barve, ko pa pride vlaga pa ta pika postane rdeča. Zato se v servisu lahko poslužujejo takih izgovorov. Ta indikator pordeči tudi, če aparat nosiš stalno v žepu srajce ali hlač, ja tudi od potenja indikator pordeči. To je preverjeno iz lastnih izkušenj in opaženo pri temeljitem čiščenju prahu na N73."
    },
    {
        "role": "assistant_8",
        "message": "Ze precej casa nazaj, ko sem kupil nokio 3310 (takrat soliden telefon :-), mi je nenehno javljalo da sim ni vstavljen in seveda telefon ni delal. Vedno veckrat in vedno manjkrat je zacel delati po ponovnem zagonu.   Pred iztekom enoletne garancije sem ga nesel na servis, saj ga nisem mogel vec niti uporabljati, vrnili so mi ga popravljenega rekoc, da so ponovno nalozili software in da je to to.   Seveda so se tezave zacele ponavljati ponovno, takrat sem nesel aparat ze izven garancije (takrat se nisi sel takoj po novega..). V trenutku pregleda model prijavi, da je sla baterija in da zato javlja taksno napako. Seveda je imel tam samo originale takrat za skoraj 20k sit. Kupil sem generika.  Kar je motece je to, da na servisu kao niso nasli napake, izven garancije pa ze model za pultom tocno ve, kaj je narobe. In ja, bila je baterija, telefon sem uporabljal se 3 leta z drugimi baterijami brez tezav. Teleray? Dobim pike, samo da vidim ta napis..."
    },
    {
        "role": "assistant_5",
        "message": "Ali je kdo dobil mogoče kakšne slike od njih (glede zvočnika, opilkov in praha)? Se mi zdi, da so mi poslali neko splošno sliko, ki jo pošljejo vsem.  LP"
    },
    {
        "role": "assistant_9",
        "message": "Meni so zavrnili telefon v garanciji. Razlog: stik z vodo. To sem seveda prepričan da ni res. Tudi tisti indikator je bel. Pa so rekli, da so notri kontakti zarjaveli.  Telefon je bil star model in se nisem ubadal naprej. Ni časa za kreganje iz principa. Sem pa bil na telerayu velikokrat in lahko samo rečem, da so porazni.  Zrihtajo eno, pokvarijo drugo. Prineseš jim a4 list s točnim opisom napake, ona pa pretipka tri besede v računalnik, serviser pa ti na koncu odgovori, da zamenjaj profil na telefonu. Zamenjajo display, pa ti dajo takega z mrtvimi piksli. Zamenjajo software, pa ti dajo takega, da ti uniči kontrast displaya. Zamenjajo telefon, pa ima še vedno iste napake Dobiš nov telefon, daš not svojo kartico, ki je bila v identičnem telefonu in ne dela več. Pustimo npr. detajle, da niti pod razno ne moreš dobiti rezervnega dela. Za eno staro nokio sem potreboval gumico za pod display in so rekli, da naj telefon pustim tam, pa bojo videli, če je še kaj drugega narobe....  Edina pozitivna stvar teleraya je, da imajo bombone na pultu. Tako moji obiski vsaj niso bili popolnoma zastonj.  Sreča je ta, da trenutno nokia tudi dobrih telefonov nima, tako da ni problem zamenjat firmo. Od drugega telefona dalje sem bil izključno na nokiah.  no more.  lp, @assistant_9"
    },
    {
        "role": "assistant_10",
        "message": "kriza   še sreča, da je moja n95 že 5 let brez napak, upam da še vzdrži nekaj časa"
    },
    {
        "role": "assistant_11",
        "message": "@assistant_7 je 9. jan 2012 ob 16:05 izjavil:Nekaj morate vedeti, da imajo Nokije v notranjosti mali indikator vlage. Ta indikator je skrit v notranjosti telefona in je za neuka težko opazen. V normalnem stanju brez vlage je ta pika fi 3-4mm bele barve, ko pa pride vlaga pa ta pika postane rdeča. Zato se v servisu lahko poslužujejo takih izgovorov. Ta indikator pordeči tudi, če aparat nosiš stalno v žepu srajce ali hlač, ja tudi od potenja indikator pordeči. To je preverjeno iz lastnih izkušenj in opaženo pri temeljitem čiščenju prahu na N73.   Me prav zanima kako sploh kakšna elektronika funkcionira v državah kjer imajo skoz izjemno visoko vlažnost zraka. A tam tud kar vse povprek zavračajo reklamacije? Oz tam aparati vsi crknejo po 2 mescih ker jih vlaga tolk zoksidira? Če mene vprašate je to samo bedno izogibanje servisov, da bi karkoli popravili. Kje hudiča pa naj nosim telefon če ne v žepu? Naj ga imam v vakumski vrečki in ga vozim v vozičku za sabo!? Če niso sposobni naredit naprave, ki ne crkne ob 10% vlažnosti zraka, pol pa naj rajši zaprejo firmo. Kot bi se firma, ki proizvaja čolne zgovarjala na vlago za vsak drek... Če se pričakuje, da se telefon nosi v žepu (kar bodimo iskreni se mora) se aparat naredi temu primerno. Pa naj dajo gor tesnila če imajo take probleme zaradi navadnega švica v žepu..."
    },
    {
        "role": "assistant_7",
        "message": "Ja @assistant_11, očitno se pri nas prodaja 10 kategorija aparatov Nokia. Kot vidiš po postih, ohišja zelo slabo tesnijo vlago in prah. Izgovore iščejo pa za vsako figo - jim je zelo dobrodošel indikator vlažnosti. Kvaliteta !!???? Jaz Nokie nikoli nisem imel na njihovem servisu. Čiščenje prahu mi je opravil kolega, ki občasno servisira kak telefon in mi razložil kako je z njimi. Tisti prah preko displeja je bilo že kar težko gledati - pa tudi v notranjosti ga je bilo veliko."
    },
    {
        "role": "assistant_12",
        "message": "Odločil sem se, da bom temo ponovno obudil, saj me je dogodek, ki ga bom opisal zelo razjezil! Pred 10 dnevi pošljem na Teleray servis mojo Nokio. V okvari je bil v zvočnik, saj si pri pogovoru slišal hreščanje in prekinjanje. Telefon res NI bil lepo ohranjen se pravi: -na več mestih počeno steklo, ki prekriva ekran (vidno je bilo, ko si pogledal pod kotom) -zadnja ploščica okoli fotoaparata je bila res zelo obtolčena, saj je zadnji del telefona iz aluminija in se tako prelahko izmuzne iz rok oz. pade iz žepa.  Naj poudarim da je na telefonu delalo vse, edino zunanji izgled je bil ...  ------------------------------------ Po 4 dneh me doma pričaka pošta iz Teleraya in papir na katerem piše, da je telefon bil v stiku z tekočino (vidna oksidacija na polnilnem konektorju), zato popravilo ne bo izvršeno pod garancijo, pač pa na lastne stroške. Dopisano je bilo tudi, da je aparat zelo zaprašen. ------------------------------------- Takoj po prejetju pošte sem poklical servis, pogovor je bil umirjen in brez povzdigovanja glasa. Serviserju sem povedal, da telefon ni bil v stiku s tekočino (nikoli). On je odgovoril, da o tem ne bova razpravljala, pač pa se je indikator obarval. Kaj se ob malo večji vlagi obarva indikator??? Ja potem pa mi vi povejte, ali sploh popravijo kakšen telefon pod garancijo, ker dvomim, da je kdo delal z njim kot v vati. Potemtakem so vsi telefoni oksidirani... No, nisem se prepiral, saj sem človek, ki se velikokrat postavi v vlogo drugega in ga tako poskuša razumeti (lepa beseda lepo mesto najde). Sem si mislil se je pač indikator obarval, saj drugega ni, kot pa da popravilo izvrši na moje stroške, to mu veleva \"šef/firma\". Tako sem plačal tisti predračun (22EUR), da se mi popravi telefon. -------------------------------------- Danes dobim telefon iz servisa, ki me čaka na Simobilu... Takoj opazim, da je tipka, za vklop/izklop oz. tipka za prekinitev klicev malo vgreznjena in se slabo pritiska. Nato pogledam steklo in ugotovim da je kot novo.... (Kaj so mi ga zamenjali - hvala bogu!)  To pomeni da v tem servisu neki mutijo in to na veliko, dobim popravljen telefon z novim steklom in pokvarjeno tipko. Sedaj sem v dvomu in upam da vse ostalo dela tako kot je prej. Da ne govorimo o tem, da ti rabijo za popravilo zvočnika vse izbrisat iz telefona. WTF -------------------------------------- Da o Simobilovi prodajalki niti ne govorim... Ona je pred mano predno mi je izročila telefon pogledala priložene papirje in ko je razbrala iz papirjev kaj je bilo narobe je pogledala še pokvarjen zvočnik in dejala: aha poglejte tukaj je oksidiran. Hahaha šala dneva. Komaj sem zadrževal smeh (škoda da ji nisem povedal da se spoznam na elektroniko). Skratka, na zvočniku od zunaj ni vidnih sledi oksidacije, ne rečem da se pod povečavo kaj ne vidi... Ampak kje je ona vidla??? WTF. Potem ko sem ji dejal, da telefon ni moj je rekla bom preverila IMEI. Kaj IMEI nalepke pa ne morajo prenalimat, če so že take barabe.  Ni čudno da nam vlada kiza, če pa imajo takšen odnos do strank in posledično jim tudi mi ne zaupamo več. Ne zdi se jim etično/moralno sporno >prenašat na okoli< poštene kupce, ki zaupajo svoj nakup ravno Noki? Nikoli več nokia! (Why? - Teleray) Škoda, da se mi ne da kregat... \"bi jih dobil po p...i!\""
    },
    {
        "role": "assistant_7",
        "message": "@assistant_12 - Mislim, da je v SLO že kar precej servisev, ki si ne zaslužijo naziva ''Servis''. Od prijateljev vse večkrat slišim, da imajo kar univerzalni prejemni obrazec, ki ti vsiljuje (posiljuje) že kar vnaprej programirane okvare (napake) zaradi katerih naprave sploh nisi prinesel v popravilo. Lep primer je pred dnevi doživel svak s prenosnikom Toshiba v servisu ASBIS. Na displeju se je po dveh mesecih pojavila močna vertikalna črta in sem mu svetoval, da naj prenosnik čimpreje odnese na servis. Doma sem prenosnik fotografiral iz vseh mogočih strani in tudi zelo vidno okvaro. Sledi pa šok na servisu - svaka je hotel pri sprejemu prepričati o nekih vidnih napakah, ki jih sploh ni (tudi na povečanih slikah tega ni videti). Reagiral je zelo burno tudi v pogovoru s šefom, prenosnik vzel in sedaj raziskuje za boljšem servisu. Samo škoda je, da ni vzel prevzemnega zapisnika. Bi bilo kar zanimivo ga videti in seveda tudi za inšpekcijo."
    },
    {
        "role": "assistant_13",
        "message": "no glede Asbisa močno dvomim."
    },
    {
        "role": "assistant_2",
        "message": "Tudi jaz, sem že imel 2 x tam reklamacijo pa so jo zmeram korektno rešili....."
    },
    {
        "role": "assistant_11",
        "message": "Men so na Asbis enkrat direktno zamenjal crknjeno grafično, mislim da je bila od Gainwarda. Že kar nekaj let nazaj.  Drugače pa je za Toshibo tud Acord 92 v LJ."
    },
    {
        "role": "assistant_14",
        "message": "Ne skrbet bo že čež par let kot je blo z CRT&LCD, pa zdej z pikami* in preračunanem izogibanju garancij \"roka roko umije\" da se nategne kupca.   *hidroskopske pike ali kaj si že so stara stvar in po navadi pridejo pri pošiljkah kakih dragih stvari, z raznimi drugimi markerji. Za ČAS pošiljanja so dobre, ne pa za garancijsko obdobje v EU. In to vsi proizvajalci telefonov, itd.., ni važna firma vedo. Je nateg? Ja je, jebat ga."
    },
    {
        "role": "assistant_15",
        "message": "Rešitev je, da ne kupujete tehnike v Sloveniji, pa še prišparali boste."
    },
    {
        "role": "user",
        "message": "Točno tako! \"Nisem več tako bogat, da bi še kupoval v Sloveniji\". :-)"
    },
    {
        "role": "assistant_16",
        "message": "Očitno so stopili na živec enemu, ki zadeve ne bo kar mirno požrl in jo pelje dalje: #250 http://forum.bmwslo.com/showthread.php?... Zadeva se sedaj nadaljuje popolnima URADNO. Imam že kar nekaj dokazov za sodni pregon poizkusa goljufije.  Zato bi prosil vse, ki ste že dobili kakršnekoli odgovore teleraya (tekstovne ali slikovne) da mi jih posredujete, ker bodo za tržno inšpekcijo, mojega odvetnika in tožilstvo za obravnavo po 217. členu kazenskga zakonika (KZ-UPB1) poleg mojih dokazov lahko zelo uporabni.  http://forum.bmwslo.com/showthread.php?... #254 ... na podlagi mojih in telerayevih argumentiranih dokazov se zadeva nadaljuje na EU nivoju. V teku je prevajanje mojih ugotovitev in dokazov pri sodnem izvedencu/prevajalcu tehnične stroke v angleščino in finščino za nadaljnje postopke izven naših meja.  Zadevo je na podlagi moje podrobne prijave vzela v roke EU inšpekcija, ker sem kljub obilici pritožb na ta servis baje edini, ki je zbral toliko strokovnih dokazov in argumentov, da bodo zadevo sami vodili naprej, če jim bom po potrebi še nadalje pomagal po strokovni plati. Seveda sem pristal ...   SLO tržna inšpekcija pa ni naredila nič - njihov inšpektor je sposoben delat samo copy/paste odgovorov servisa in odgovoriti samo na 1/3 prijavljenih kršitev ... pa naj me potem še kdo vpraša zakaj imam toliko za povedat proti dobro plačanim uslužbencem JU ... to pa je že naslednja zadeva, ki je tudi že v obravnavi pri predstojnikih tega inšpektorja!   Aparat pa še vedno leži na servisu, ker ga nočejo zapečatiti za prenos do forenzikov. Naj ga imajo - če ga bodo uničili ali zavrgli pa vemo na kaj to kaže in kaj pomeni namerno uničenje dokazov ...     Lepo obrazložena pritožba, da vidiš kaki šalabajzerji delajo na Telerayu:  http://forum.bmwslo.com/showthread.php?... #229   Če se da komu brati mojo pritožbo (moji osebni podatki so zbrisani zaradi tega taka čudna postavitev)  http://www.scribd.com/doc/119028281/Pri...  Seveda so vse zanikali, oni niso nič krivi, najprej so v prvem dopisu napisali da ni bilo flashanja, sedaj v ta zadnjem dopisu pa da oni ne flashajo tako kot sem jaz in ves drug njihov bullshit. Sem mislil da bom s to pritožbo kaj dosegel, je*e se mi za tisti light senzor, sem ga nazaj priklopil, ne dela, znova reflashal, ne dela, sedaj mam z ebaya naročenega novega, če crkne komplet fon pa takoj po novega iPhone-a, ali pa galaxy s3 pa čimdlje stran od Nokie to pa samo zaradi fking Teleraya. Sedaj ne morem nesti telefona niti v avstrijo na popravilo ker so mi prekinili garancijo, tako da je sedaj on my own kako ga bom popravljal."
    },
    {
        "role": "assistant_11",
        "message": "Naši tržni inšpektorati so čisti neuporabni balast. Prijaviš firmo in zgodi se točno nič. Za koji k jih pol sploh imamo? In da vidiš kako neučinkoviti so, moraš samo pogledat mobilno sceno pri nas. Ama čist vsak servis mobilcev nateguje po dolgem in počez in ko ima folk dost in jih prijavi se, glej no glej kakšno presenečenje, spet ne zgodi popolnoma nič. Kot da bi se delal norca iz potrošnikov, ki očitno nimajo popolnoma nobenih pravic."
    },
    {
        "role": "assistant_14",
        "message": "Thx @assistant_16 če boš sledil, kar objavi rezultate sem."
    },
    {
        "role": "assistant_17",
        "message": "Se pravi je imel Nokio E5-00 na servisu?"
    },
    {
        "role": "assistant_18",
        "message": "Se je prišlo že kam dlje glede Teleray-a? Tudi sam imam izredno negativne izkušnje tako s serviserji kot tudi s sprejemno pisarno. Sem pa mnenja, da je to popolnoma inkompetenten servis, zato se čudim, da samo podjetje ne ukrepa proti njimi."
    },
    {
        "role": "assistant_19",
        "message": "Tip pljuva po telerayu, obenem pa pravi, da si bo nabavil samsunga, kot ena opcija. Iz apna v greznico."
    }
]