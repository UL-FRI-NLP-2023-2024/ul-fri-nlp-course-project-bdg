[
    {
        "role": "user",
        "message": "Pozdravljeni,   Sem zaposlen za nedoločen čas in želim dati odpoved. Problem nastane, ker po resnici povedano nimam dovolj znanja glede sledečih stvari.   Prebral sem kar nekaj strani, ampak se še vseeno obrnem na forumaše, ki poznajo pravila bolj, kot jaz.   Kakšne so \"posledice\" če dam odpoved? Kako je glede zavarovanja? Na kaj moram biti še pozoren?  Ali mora biti odpoved pisno napisana ali je dovolj, da je ustna?"
    },
    {
        "role": "assistant_0",
        "message": "Pokliči v kadrovsko in vprašaj."
    },
    {
        "role": "assistant_1",
        "message": "Malo razmisli. S kadrovsko se zmeniš za odpoved. Po odpovednem roku ti morajo dati pisno potrdilo o odpovedi delovnega razmerja, ki jo podpišeš v dveh izvodih. Zavarovanje ti mislim, da traja še 8 dni po odpovedi. Pol pa si moraš sam uredit. Preberi v pogodbi ali si še kaj dolžan. Nisem sicer še dajal odpovedi, ampak to je bolj ali manj standarden postopek ob prenehanju zaposlitve."
    },
    {
        "role": "assistant_2",
        "message": "Kakšne so \"posledice\" če dam odpoved?   Ne pripada npr socialna pomoč (če se ne misliš zaposlit naprej)  Kako je glede zavarovanja?   Dokler delaš (odpovedni rok), si še zavarovan. Ko končaš delat, se naprej zaposliš in drugo se ne spremeni nič, v nasprotnem primeru, si moraš sam uredit (plačuješ zavarovanje sam).  Ali mora biti odpoved pisno napisana ali je dovolj, da je ustna?   Pisna. Primer: \"Spodaj podpisani Janez Novak, prekinjam pogodbo s podjetjem XXXXX z dnem [Datum]\"."
    },
    {
        "role": "assistant_3",
        "message": "V kadrovsko službo oddaj pisno odpoved. Eno kopijo zadrži za sebe. Če podjetju ne zaupaš, pošlji priporočeno po pošti."
    },
    {
        "role": "assistant_4",
        "message": "Najlažje je, da greš v kadrovsko in oni pripravijo sporazum o prenehanju delovnega razmerja, skupaj pa določite datum prenehanja.   V tem primeru paziš le, da ne bo notri nekaj v stilu: \"delodajalec ni več ničesar dolžan delavcu\".  Če to ne gre skozi, daš pač pisno odpoved pogodbe, kot so že napisali zgoraj.  Če pa so plače zamujale, vsaj dve v zadnjih šestih mesecih, pa lahko daš izredno odpoved pogodbe, v tem primeru pa ti pripada in odpravnina in nadomestilo na zavodu. Če je to slučaj, potem še tule vprašaj kaj in kako."
    },
    {
        "role": "assistant_5",
        "message": "@assistant_3 je 9. feb 2017 ob 12:53 izjavil:V kadrovsko službo oddaj pisno odpoved. Eno kopijo zadrži za sebe. Če podjetju ne zaupaš, pošlji priporočeno po pošti.  S povratnico."
    },
    {
        "role": "assistant_2",
        "message": "V tem primeru paziš le, da ne bo notri nekaj v stilu: \"delodajalec ni več ničesar dolžan delavcu\".   Sem tudi sam to imel v pogodbi in v posvetu z odvetnikom to tudi podpisal. Dobil sem vse kar so bili dolžni za nazaj. Stvarem, ki ti pripadajo po zakonu (regres,..) se pač ne moreš odpovedat."
    },
    {
        "role": "assistant_4",
        "message": "Ja, @assistant_2, to drži za zakonske pravice. Kaj pa če je govora o pravicah iz pogodbe o zaposlitvi ali pa iz kolektivne pogodbe, npr. višji regres, kot to določa zakon ali pa jubilejna nagrada, ki jo zakon ne določa? Ali pa če bo npr. stavek, da je delavec to in to že prejel?   V takšnem primeru je najbolj varno, da sporazum podpišeš, tak sporen stavek pa prečrtaš in se zraven še enkrat podpišeš."
    },
    {
        "role": "assistant_6",
        "message": "Kot prvo, redna ali izredna odpoved. Izredna odpoved delavca sledi neizpolnjevanju dogovorov, mobinga itd s strani delodajalca. Pred tem je treba obvestiti inšpekcijo, posledično lahko delodajalca tožiš.  Če pa gre za redno odpoved s strani delavca pa je najboj enostavno, da podaš delodajalcu predlog za sporazumno prekinitev delovnega razmerja. V tem primeru ni odpovednega roka, ne moreš se prijaviti na zavod za zaposlovanje itd. Torej, odvisno od razloga zakaj podajaš odpoved."
    },
    {
        "role": "assistant_2",
        "message": "Če pa gre za redno odpoved s strani delavca pa je najboj enostavno, da podaš delodajalcu predlog za sporazumno prekinitev delovnega razmerja. V tem primeru ni odpovednega roka.  Ma bejž..?  EDIT:  Aja sporazumna :)"
    },
    {
        "role": "assistant_7",
        "message": "@assistant_6 je 9. feb 2017 ob 21:05 izjavil:Kot prvo, redna ali izredna odpoved. Izredna odpoved delavca sledi neizpolnjevanju dogovorov, mobinga itd s strani delodajalca. Pred tem je treba obvestiti inšpekcijo, posledično lahko delodajalca tožiš.  Če pa gre za redno odpoved s strani delavca pa je najboj enostavno, da podaš delodajalcu predlog za sporazumno prekinitev delovnega razmerja. V tem primeru ni odpovednega roka, ne moreš se prijaviti na zavod za zaposlovanje itd. Torej, odvisno od razloga zakaj podajaš odpoved.  Pri sporazumni prekinitvi delovnega razmerja se lahko prijaviš na zavod, nimaš pa nobenih pravic nezaposlenih navkljub dolgoletnim plačevanjem prispevkov (nisi upravičen ne do socialne pomoči, ne plačila zavarovanja)...  Če namreč daš sporazumno odpoved, ne da bi bil pred tem zmenjen za novo službo, si v tem primeru za državo lenuh - na socialni mi je gospa za slabo vest dejala, da ne dobim ne zavarovanja ne denarne pomoči, ker da sem kriv - ko sem vprašal česa sem kriv pri sporazumni odpovedi sem izvedel, da sem kriv, \"da sem prenehal preživljati samega sebe\". Pozanimaj se, če je za tvoj primer res kaj bolj primerna izredna odpoved in če imaš tako kaj več pravic."
    },
    {
        "role": "assistant_8",
        "message": "Iz mojih izkušenj ti ni potrebno podpisati ničesar, razen svoje odpovedi. Jaz sem jih moral še prositi, da so mi sploh dali sporočilo, kdaj uradno preneham delati.  Na socialno pomoč pa lahko ob odpovedi pozabiš."
    },
    {
        "role": "assistant_9",
        "message": "Ali se nepodaljšanje pogodbe za določen čas z strani zaposlenega pravno smatra kot odpoved? Navsezadnje svojo obvezo si izpolnil."
    },
    {
        "role": "assistant_4",
        "message": "Ja, ko se pogodba izteče, ne prideš več v službo in si nezaposlen. Lahko greš na zavod in prejemaš nadomestilo."
    },
    {
        "role": "assistant_10",
        "message": "mgerno  ne se ne smatra kot odpoved ampak kot prenehanje delovnega razmerja zaradi poteka pogodbe, pripadajo ti vse pravice"
    },
    {
        "role": "assistant_11",
        "message": "@assistant_7 je 15. feb 2017 ob 14:59 izjavil:Če namreč daš sporazumno odpoved, ne da bi bil pred tem zmenjen za novo službo, si v tem primeru za državo lenuh - na socialni mi je gospa za slabo vest dejala, da ne dobim ne zavarovanja ne denarne pomoči, ker da sem kriv - ko sem vprašal česa sem kriv pri sporazumni odpovedi sem izvedel, da sem kriv, \"da sem prenehal preživljati samega sebe\". Pozanimaj se, če je za tvoj primer res kaj bolj primerna izredna odpoved in če imaš tako kaj več pravic.  Kaj pa ti pričakuješ, da boš dobil, če prenehaš delati? Kateri pa je bil tvoj razlog za odpoved?"
    },
    {
        "role": "assistant_7",
        "message": "Na žalost se nisem pozanimal dovolj, da bi vedel za možnost izredne odpovedi, tedaj je bilo to precej impulzivno dejanje - po večletnem mobingu sem samo napisal odpoved in se šele po tem soočal s posledicami te odločitve. Razočaran sem bil predvsem, ker sem skoraj 10 let plačeval prispevke in nikoli nisem imel kakšne pomoči, ko pa sem jo potreboval, sem izvedel, da sem kriv... ker sem nekaj naredil po svoji volji. Poleg tega mi prihodnjič ne bodo upoštevali teh 10 let, če bi bil takrat upravičen, ker sem rabil 3 mesece da sem našel novo službo in za njih je važno samo neprekinjeno delo.. vem, da sem si sam skuhal to, a kakor gre propaganda, da so v Sloveniji delavci preveč zaščiteni, sem videl prav nasprotno - odpoved ni noben problem (če nisi v javnem sektorju), informiranost zaposlenih pa je precej nizka, saj tako ne uveljavljajo svojih pravic.. sicer pa saj veš, vrata so tam, če ti kaj ne paše..."
    },
    {
        "role": "assistant_12",
        "message": "Poleg tega mi prihodnjič ne bodo upoštevali teh 10 let, če bi bil takrat upravičen, ker sem rabil 3 mesece da sem našel novo službo in za njih je važno samo neprekinjeno delo..   Lahko prosim podrobneje razložiš."
    },
    {
        "role": "assistant_13",
        "message": "@assistant_7 je 15. feb 2017 ob 14:59 izjavil:Pri sporazumni prekinitvi delovnega razmerja se lahko prijaviš na zavod, nimaš pa nobenih pravic nezaposlenih navkljub dolgoletnim plačevanjem prispevkov (nisi upravičen ne do socialne pomoči, ne plačila zavarovanja)...   Zakaj mešate denarno nadomestilo s socialno pomočjo?"
    },
    {
        "role": "assistant_7",
        "message": "@assistant_12 je 17. feb 2017 ob 11:05 izjavil:Poleg tega mi prihodnjič ne bodo upoštevali teh 10 let, če bi bil takrat upravičen, ker sem rabil 3 mesece da sem našel novo službo in za njih je važno samo neprekinjeno delo..   Lahko prosim podrobneje razložiš.  Če prav razumem - recimo da propade firma ali moje delovno mesto, bo zavod, če bi zaprosil za kakšno pomoč, upošteval zgolj trajanje nove službe pri svojih izračunih do česa sem upravičen,. Lahko pa da se motim..."
    },
    {
        "role": "assistant_14",
        "message": "Če imaš kakšno boljšo službo kje drugje super, če pa jih imaš samo \"poln kufer\" in si samo želiš stran pa je po moje boljša taktika ta, da te oni nekako ven vržejo in po možnosti iz nekrivdnih razlogov, ker ti tako pripada še nekaj časa nadomestilo za brezposelnost (za vsak slučaj če ne boš takoj našel druge službe). Poskušaj jih prepričat, da je tvoje delovno mesto odveč ali kaj takega, da si potem \"tehnološki višek\".  Ne bi te rad strašil, samo poznam primere, ko so ljudje v afektu napisali odpoved in potem ostali brez dohodkov čez noč, nove službe pa niso dobili kar precej časa. To zna biti za marsikoga zajebana situacija."
    },
    {
        "role": "assistant_15",
        "message": "Še moje vprašanje. Recimo, da daš predlog za sporazumno odpoved delovnega razmerja, kjer predlagaš, da se zaposlitev preneha čez en mesec, kakor si se predhodno že dogovoril z delodajalcem. Potem si pa delodajalec v vmesnem času premisli in ne podpiše sporazumne odpovedi. Si prav interpretiram, da istočasno z dnem oddaje predloga za sporazumno odpoved prične teči tudi odpovedni rok in da lahko dva meseca (oz. kolikor je pač dolg odpovedni rok) po oddaji predloga zapustiš delovno mesto?"
    }
]