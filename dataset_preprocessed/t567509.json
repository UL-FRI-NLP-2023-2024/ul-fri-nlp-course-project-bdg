[
    {
        "role": "user",
        "message": "Zaklučujem 3 letnik srednje elektro računalniške šole maribor. Odločiti se moram katero smer bom obiskoval v četrtem letniku. Izbira je med dvema smerema in sicer: 1. Skrbnik komunikacijskih sistemov in skrbnik informacijskih sistemov ter 2. Koder algoritmov in izdelovalec spletnih strani. Zanima me vaše mnjenje, kaj mi priporočate, kolikšna je plača, zaposlitev."
    },
    {
        "role": "assistant_0",
        "message": "vzami tisto kar ti leži, plača je odvisna od tega koliko znaš in kam se zrineš ne pa od papirja"
    },
    {
        "role": "assistant_1",
        "message": "Kot je @assistant_0 napisal. Sicer pa je in bo vse odvisno od VIP-a."
    },
    {
        "role": "assistant_2",
        "message": "Nič življenjsko pomembnega ne bo v tej odločitvi fante. Vzami kar ti je zanimivo...če ti oboje ni zanimivo oz nimaš pojma kaj delaš pol pa sploh nima veze"
    },
    {
        "role": "assistant_3",
        "message": "S poklicno izobrazbo v zadnjem letniku smer ne bo vplivala na tvojo kariero računalničarja. Če bi se odločal za študij med programiranjem in administracijo potem še razumem dilemo, tako pa ne. V vsakem primeru pa izberi tisto kar te zanima in tudi študij nadaljuj v tej smeri. Ne glej izključno na denar ker se boš kasneje v življenju kesal tako kot se večina ki opravlja delo ki ga ne mara, kar je tudi razumljivo saj nekdo z 18.leti ne more vedeti kaj bi rad počel v življenju naslednjih 50 let (zato je tudi meni zahodnjaški sistem šolanja bližje).  Potem moraš tudi gledati na to ali boš iskal zaposlitev v Sloveniji ali v tujini in kakšne so možnosti. V vsakem primeru te čaka trnova pot z dosti znojenja saj je konkurenca nemilostna. Oba poklica zahtevata konstantno učenje, s tem da je življenje programerja težko kar ti bo potrdil vsak ki si s tem služi kruh, saj kot vidiš je potrebno obvladati nešteto jezikov + še toliko ogrodij ki pa se nadgrajujejo vsako leto. Si predstavljaš tako delo pri 30ih, 40ih ali 50ih? Edino kar je pozitivno je da kot izdelovalec spletnih strani/programer lahko odpreš podjetje in si sam svoj šef, če ti po neke receptu uspe premagati na stotine cenejših konkurentov. Skratka, IT ni več easy job kot je to bilo včasih, danes zraven vsega še moraš imeti deset certifikatov preden te sploh pokličejo na razgovor.  Jaz bi se raje usmeril v kakšno še ne tako izkoriščeo nišo, spet pa je odvisno kaj te zanima v življenju oz. kaj bi rad počel. IT Security je vedno bolj popularno področje, sploh LAN/WAN (CISCO+CISSP) ali pa VoIP (spet CISCO). Tu še nekako jaz vidim največji potencial."
    },
    {
        "role": "assistant_4",
        "message": "Če koder ne ve nič o administraciji, potem je omejeno uporaben.  Ravno tako če administrator ne ve nič o kodiranju.  Če znaš oboje, potem greš lahko med integratorje, kjer je malo več keša ..."
    },
    {
        "role": "assistant_5",
        "message": "Želiš da ti popolni neznanci svetujemo o tem, kaj boš počel celo življenje?"
    },
    {
        "role": "assistant_6",
        "message": "@user je 15. maj 2013 ob 17:17 izjavil:Zaklučujem 3 letnik srednje elektro računalniške šole maribor. Odločiti se moram katero smer bom obiskoval v četrtem letniku. Izbira je med dvema smerema in sicer: 1. Skrbnik komunikacijskih sistemov in skrbnik informacijskih sistemov ter 2. Koder algoritmov in izdelovalec spletnih strani. Zanima me vaše mnjenje, kaj mi priporočate, kolikšna je plača, zaposlitev.   V bistvu je čisto vseeno, ker se boš naučil samo osnove. Vzemi tisto kar ti je bolj všeč.  Še nekaj praktičnih izkušenj: Leta 2008 sem končal smer elektrotehnik računalništva (isto kot ti, le da smo imeli vse te smeri v eni). Od konca mature do zdaj sem aktivno (agencije, zrzs, pošiljanje ponudb na naključne firme, obisk skoraj vseh pomurskih in štajerskih firm z vsaj enim računalnikom) iskal zaposlitev...vse brez uspeha. Večina preprosto reče, da nič ne rabijo, drugi ignorirajo, tretji si zmišljujejo stvari (v enem podjetju so mi rekli, da bi kot tajnik poleg osnovnega znanja Worda, Excela in pisanja emailov rabil tudi MCSE certifikat..wtf?), četrti pa kar odkrito povejo, da bodo vzeli kolega/sina/nečaka/ipd., ki ima isti poklic. Je pa bilo tudi nekaj takih, ki bi me vzeli na črno (plača 300€ za 40h/teden) oz. preko napotnice...ne hvala, sem rajši brezposeln kot pa da goljufam državo. Bilo nas je okoli 30 in vsi razen štirih so šli dalje na FERI smer ITK ali RIT (ne vem kako je z njimi, ker več nismo v kontaktu). Ti štirje: - jaz, ki še vedno upam na zaposlitev serviserja, administratorja ali prodajalca v pc trgovini - sošolec, ki se je prekvalificiral v varnostnega tehnika in ima zdaj šiht za nedoločen čas v enem izmed večjih štajerskih podjetij - sošolec, ki se je zaposlil v očetovem podjetju in ga bo verjetno v kratkem prevzel - sošolec, ki dela preko napotnic kot prodajalec Vsi smo bili eni izmed boljših v vseh 4 letih, ocene mature so bile od 4 do 5 (tu vidiš, da papir čisto nič ne pomaga). Tako, da bi bilo namesto \"kolikšna je plača, zaposlitev\" bolj primerno \"Ali bom kdaj dobil zaposlitev v tej smeri? Bo plača večja od minimalca?\"."
    },
    {
        "role": "assistant_7",
        "message": "@assistant_5 je 16. maj 2013 ob 08:49 izjavil:Želiš da ti popolni neznanci svetujemo o tem, kaj boš počel celo življenje?   Fant samo sprašuje za mnenje ostalih, ki so mogoče že dali čez kaj podobnega in mu lahko povedo kaj pametneg za prohodnost.   In svaka čast ostalim, ki pomagajo, sam sem bil v podobni dilemi nekaj časa nazaj ampak sem nekako najdel svojo smer :)   Moj nasvet, delaj tisto kar te zanima in kar imaš rad."
    }
]