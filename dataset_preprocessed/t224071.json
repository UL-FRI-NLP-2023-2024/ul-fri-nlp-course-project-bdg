[
    {
        "role": "user",
        "message": "Zanima me kako opazis da imaš lusakvico in s katerim hudičem to pozdravit ?!"
    },
    {
        "role": "assistant_0",
        "message": "Luskavica ni ozdravljiva, opaziš pa jo po simptomih..."
    },
    {
        "role": "assistant_1",
        "message": "V google vpiši luskavica, pa ti vrže vse živo"
    },
    {
        "role": "assistant_2",
        "message": "\"Luskavica se da ublažiti. Luskavica ni neozdravljiva.\"   LINK  sam jaz še sicer nobenega nisem videl da bi ozdravel! oblažit pa se da ja. baje da morje ful pomaga pa take fore."
    },
    {
        "role": "assistant_3",
        "message": "Večer...  Sam \"boleham\" za luskavico od svojih najstniških let (od 15-tega leta točno....). Sama luskavica je genetsko pogojena in trenutno neozdravljiva, zdravimo in blažimo samo njene simptome. Luskavica je v bistvu prehitro obnavljanje kožne povrhnjice, ki se zaradi tega pospešeno lušči. Poznamo več podvrst luskavice, sam boleham za najbolj enostavno verzijo - psoriasis vulgaris. Opisal bom moja opažanja, za katere ni nujno, da veljajo na splošno.  Luskavica se navadno pojavi v najstniških letih (nekako sovpada z \"norenjem hormonov\"), se pa umiri v srednjem življenskem obdobju in zna v starosti spet močneje izbruhniti.  Pojav luskavega torišča pri meni se navadno prične s tvorbo na koži, ki se jo da zlahka zamenjati za navaden mozolj (rdeč kolobarček z belo piko v sredini), le da je zadeva, če jo poskusimo iztisniti, suha. Iz tega \"mozoljčka\" se razvije nato večja površina z luskavimi spremembami.  Zadeva se zdravi z mazili na osnovi kortikosteroidov, ki pa imajo nažalost stranske učinke (tanjšanje kože, prekomerna poraslost z dlakami.... ), ali pa z mazili na osnovi vitamina B. Zelo učinkovito je tudi sončenje, učinek se lahko stopnjuje s kopanjem v morski vodi (če se le da, soli nekaj časa ne spiramo). V preteklosti so se za zelo učinkovita pokazal mazila na osnovi katrana, ki pa so se uporabljal samo pri bolnišničnem zdravljenju in jih menda zaradi njihove potencialne kancerogenosti ni več v uporabi. Učinkovitost mazil se da povečati z zrakotesno oblogo, pod katero se stvar \"pajca\" (Sam sem se v obdobju hujše luskavice pred spanjem namazal in zavil v \"stretch\" folijo. Ni bilo udobno, je pa zelo pospešilo zmanjševanje luskavičnih tvorb)  Pri meni zadeva ciklično niha z letnimi časi (močnejša pojavnost v ob prehodih zima-pomlad in jesen-zima) in je tudi odvisna od stresa.  Točno kombinacijo zdravil je potrebno dognati skupaj z dermatologom, saj je potrebno upštevati še ostale lastnosti kože, pa tudi se vsi bolniki ne odzivajo enako na ista zdravila. Včasih pomaga tudi dieta . Koristi solarij, v primeru kliničnega zdravljenja s \"sončenjem\" (obsevanjem) se uporabljajo preparati za povečanje dovzetnosti na sončno svetlobo. V tem primeru je potrebno po \"obsevanju\" še nekaj ur nositi sončna očala, ker so oči bolj občutljive na UV-A in UV-B spektre svetlobe.  Toliko na kratko  Pa da bi Vam bila luskavica prihranjena....  LP  Jože"
    },
    {
        "role": "assistant_4",
        "message": "Poskusita silicijev gel.  Znani so primeri v Nemčiji, kjer so „bolniki“ z notranjo in zunanjo rabo silicijevega gela luskavico pozdravili s silicijevim gelom.  Gre za proces samozdravljenja. Pa tudi drugače priporočam rabo silicija.  @assistant_4"
    },
    {
        "role": "assistant_5",
        "message": "Ja, jaz tudi priporočam uporabo silicija - ampak predvsem tistega v računalniku. Namreč uporabo googla, pa kakšen med.over.net bi tudi prav prišel.  Sicer pa je to zadeva za zdravnika. Mislim pa, da je luskavica avtoimunska bolezen.  BTW: kortikosteoridi so res problem, ampak novejša zdravila imajo manj stranskih učinkov..."
    },
    {
        "role": "assistant_3",
        "message": "Pozdrav  Luskavica je tako čudna žverca, da nekega univerzalnega zdravila ni. Kot sem povedal, najbolj pomaga sonce v kombinaciji z morsko vodo in pa PUVA obsevanja (solarij), za ostala zdravila pa se smatra, da so uspešna, če na njih pozitivno reagira cca 30% bolnikov (izjava dermatologa, ki me je po hudem začetnem \"napadu\" luskavice v mojih najstniških letih spravil do normalnega stanja - predvsem s sončenjem (obsevanjem))  Sam z zdravili ne eksperimentiram več, ker imam zadovoljujočo kombinacijo. Tako se je pri meni izkazalo, da so zaradi moje suhe kože pri meni bolj učinkovite masti kot kreme. To je bilo posebej vidno pri odpravljanju torišč na lasišču, kjer se iz estetskih razlogov uporabljajo predvsem kreme. Tako je bila pri meni krema na lasišču bistveno manj učinkovita, kot mast (gre za zdravilo Diprogent). No, moja lestvica zdravil po učinkovitosti:  1. PUVA obsevanje (solarij) + Meladinin tablete (za zvečanje senzibilnosti na UV spekter) 2. Naravno sončenje + morska voda 3. Mast Vipsogal (Je ni več za dobiti. Gre za mast oz. kremo na kortikosteroidni osnovi, ki jo je izdelovala beograjska Galenika po recepturi dr. Višnjića iz Opatije (VI (šnjić) + PSO (riaza) + GAL (enika)) + Belosalic losion po pranju lasišča. 4. Mast Diprogent (Kortikosteroidna osnova) + Belosalic losion za lasišče. 5. Mast Daivonex (na osnovi B vitamina - brez stranskih učinkov) + Belosalic losion za lasišče.  Zadnjo kombinacijo uporabljam zadnjih par let, ko se je pokazalo, da je moja luskavica v neki stabilni fazi in sedaj samo \"vzdržujem stanje\". Je pa napisano, kot sem že povdarjal, moja osebna izkušnja, ki ni nujno enako učinkovita za koga drugega....  Pri kortikosteroidnih mazilih je tako, da sam nekih večjih stranskih učinkov (hm... mogoče sem pa tako poraščen ravno zaradi tega... ), saj sem masti aplciral samo na torišča luskavice. Če so le-ta izginila (na mestu torišča ostane zdrava koža, ki je nekoliko svetlejša od okoliške), se na teh mestih nisem več mazal....  LP  Jože"
    },
    {
        "role": "assistant_6",
        "message": "Ena kolegica je mela/ma tole zadevo, ampak so jo v bolnici fino zrihtal. Sicer je trajal, pa občasno se ji mal vrne, ampak je zadeva 98% boljša kot prej. Mela je pa v bolnici fotokemoterapijo. Baje te zaprejo v eno komoro in te nažarčijo z nemogoče močno svetlobo, da si pol še en čas čist saos (kljub hudi zaščiti oči), pa neke močne tablete je mogla papat... Ampak, kot rečeno - zdej je kul."
    },
    {
        "role": "assistant_7",
        "message": "Je pa tudi treba preveriti, če ne gre slučajno za kako alergijo. Tudi tam se lahko koža lušči in zna bit zelo podobno luskavici."
    },
    {
        "role": "assistant_8",
        "message": "Izpuščaje lahko dobiš zaradi: -stresa -alergije oz. reakcije kože na neko stvar -luskavice  Sam sem dobil neke rdeče pike po telesu iz neznanga razloga ampak se je vse porihtal.  Sem hodil pod eno luč k dermatologu. Luskavico dobiš le, če jo je kdo prej u familiji mel."
    },
    {
        "role": "assistant_9",
        "message": "Strojtech, to sploh ni res. Jaz jo imam, nihče v moji bližnji in daljni familiji pa ne. Enkrat pač izbruhne in pri nas sem jo očitno dobila jaz."
    },
    {
        "role": "assistant_10",
        "message": "Zanimivo, mojemu prijatelju se je pozdravila, ostala mu je le še lisasta koža na nekaterih delih telesa."
    },
    {
        "role": "assistant_11",
        "message": "Kako se reče tej bolezni po angleško?"
    },
    {
        "role": "assistant_12",
        "message": "@assistant_9: verjetno se pri drugih članih družine ni nikoli pokazala."
    },
    {
        "role": "assistant_13",
        "message": "@tic  luskavica=psoriasis alergija=contact dermatitis"
    },
    {
        "role": "assistant_14",
        "message": "moja staramama jo je 20 let mela, zdej so jo pa prekvalificiral v alergijo - dedno"
    },
    {
        "role": "assistant_15",
        "message": "En kolega je imel, se mi je zdelo da kar trpi, kot pa sem ga razumel ni pomoci, zal. Vcasih je imel mal manj,vcasih pa mal vec."
    },
    {
        "role": "assistant_16",
        "message": "Sigurno pomaga: - zdrava prehrana (predvsem manj sladkorja) - manj stresa"
    }
]