[
    {
        "role": "user",
        "message": "Pozdravljeni  Za dva tedna potuje sin v ZDA, letalsko karto so mu rezervirali gostitelji iz ZDA (Betlehema), leti pa z direktnim letom iz Dunaja v New York. Poslali so mu tudi e-vozovnico oz. potrdilo o plačilu le-te preko ameriške turistične agencije z vsemi podatki. Zanimata me dva odgovora:  1. Kako lahko to e-vozovnico - številko natisnem, ali je to kje na strani prevoznika ali na strani letališča in kdaj oz. koliko časa pred odhodom - leti za avstrijskim prevoznikom z Dunaja.  2. Danes sem na internetu zasledil to stran https://esta.cbp.dhs.gov/esta/applicati... , na kateri piše, \"Mednarodni potniki, ki želijo v Združene države potovati v okviru Visa Waiver programa (VWP), morajo sedaj izpolnjevati povečane varnostne zahteve in bodo morali plačati upravno takso.\" Sedaj me pa bega, ali mora tudi sin, ki odhaja v ZDA za tri tedne kot turist izpolniti tudi ta obrazec oz. formular ali pa je to namenjeno komu drugemu oz. komu je namenjen ta formular.  Za odgovore se vam lepo zahvaljujem."
    },
    {
        "role": "assistant_0",
        "message": "1. e-ticket uporabi pri check-inu na letališču oz. marsikje imajo tudi 'self check-in', da ni treba čakati v vrsti. Pač sprintaj (ali pa imej shranjen mail v telefonu), da lahko potem pri check-inu uporabiš tisto številko za pridobitev boarding passa. Morda je še kaj dodatnega (še nikoli nisem naročal karte prek ameriške turistične agencije), ampak bistveno je, da prideš do boarding passa. Če te skrbi, potem magari pokliči na informacije na Dunajsko letališče. 2. Esto je potrebno izpolniti oz. plačati PRED potovanjem prek spletne strani s kreditno kartico. Velja za dve leti, če se prav spomnim. Vsakdo, tudi državljani tistih držav, ki smo v t.i. visa waiver programu in za turistične obiske do 90 dni ne rabimo posebej vize."
    },
    {
        "role": "assistant_1",
        "message": "1. e-ticket uporabiš na strani letalske družbe za \"check-in\". To si potem sprintaš ali daš na telefon. Ali najbolje oboje . Letališče tu nima veze. Pomembna je letalska družba. Če narediš \"check-in\" vnaprej od doma, potem imaš možnost izbrati boljše sedeže, če to narediš dovolj kmalu, pa tudi za prtljago imajo ponavadi poseben šalter, kjer je manj gužve."
    },
    {
        "role": "assistant_0",
        "message": "Ni nujno, da je to vedno možno, saj je tudi odvisno od letalske družbe. E-ticket je isto kot navadna karta, s to razliko, da jo dobiš na email. Check-in prek spleta je, recimo temu, dodatna storitev. Od letališča pa je odvisno, ali imaš zgolj navadne šalterje ali tudi t.i. 'self check-in' šalterje. Pri navadnih pokažeš potni list (printa e-ticketa sploh ne rabiš), pri slef check-inu pa rabiš e-ticket da vtipkaš referenčno številko in ti avtomat vrže ven boarding pass."
    },
    {
        "role": "assistant_1",
        "message": "Večinoma samo zahojene letalske družbe nimajo online \"check-in\". Recimo Adria. Danes ga imajo vse normalne, ker tako zahtevajo potniki. Dostikrat obstaja še mobilna aplikacija za to.  @user  Naredi online check-in, ker drugače boš zamudil najboljše sedeže, beri pri Exit izhodih. Pa pazi da ne bo sine v ZDA \"uvažal\" kake hrane. Se mu bo zadeva bistveno zakomplicirala ... Ala \"home security\" rektalni pregled s strani 150 kilskega smrdečega varnostnika. Nivo IQ je pri njih nekje v minusu.  S sabo naj ima tudi naslov, kjer bo prebival. Naslov je potrebno vpisat na vstopni kupon, ki ga izpolniš na letalu.  Predvsem naj pa drži gobec in se drži navodil, ki jih bo dobil. ZDA niso Evropa, kjer si lahko privoščiš kako cinično opazka in se oba smejeta. Tam tega ni. Svoje delo jemljejo smrtno resno (smrtno predvsem za druge)."
    },
    {
        "role": "assistant_0",
        "message": "btw, kar sem doslej koristil online check-in, imajo večinoma omejitev dan pred samim letom, se pravi se ne moreš prijaviti recimo dva tedna prej. Npr. naslednji let imam s KLM (nizozemski prevoznik) in pri njih je omejitev: Check-in is possible from 30 hours until 1 hour before departure (for flights to and from the United States from 24 hours before departure). Please try again later!  Na mejnem pregledu v ZDA pa tako kot je rekel @assistant_1. Vzamejo prstne odtise in ti postavijo par vprašanj tipa namen obiska, kje boš prebival, kaj počneš oz. kje delaš, imaš dovolj denarja za življenje med obiskom, ipd. Nič tragičnega, samo naj pove *zgolj* tisto, kar ga vpraša in naj se ne zapleta v kakšne obširne razlage. Poleg tega so izjemno paranoični kar se tiče dela, če bo border agent posumil, da ima namen delati, potem greš v posebno sobo na bolj temeljito izpraševanje. V najslabšem primeru te pošljejo nazaj domov z naslednjim letalom. Rektalni pregledi, haha, in podobno pa so po mojem bolj izjeme, ki pridejo v novice in se jih razpihuje kolikor je možno. Kar se s kolegi in prijatelji pogovarjam, je marsikoga že doletela posebna soba z bolj temeljitim izpraševanjem, ampak kaj hujšega ni bilo."
    },
    {
        "role": "user",
        "message": "Torej glede e-ticketa mi je jasno, sedaj pa bi še malce več izvedel glede drugega vprašanja:  2. Danes sem na internetu zasledil to stran https://esta.cbp.dhs.gov/esta/applicati... , na kateri piše, \"Mednarodni potniki, ki želijo v Združene države potovati v okviru Visa Waiver programa (VWP), morajo sedaj izpolnjevati povečane varnostne zahteve in bodo morali plačati upravno takso.\" Sedaj me pa bega, ali mora tudi sin, ki odhaja v ZDA za tri tedne kot turist izpolniti tudi ta obrazec oz. formular ali pa je to namenjeno komu drugemu oz. komu je namenjen ta formular.  Torej če sem prav razumel prvi odgovor na moje vprašanje, je to OBVEZNO izpolniti in imeti zraven pri vkrcanju oz. izkrcanju.  LP"
    },
    {
        "role": "assistant_1",
        "message": "Ja, čas za online check-in je omejen. Od 24 do 36 ur pred letom. Ampak to ni problem, ker večinoma ne pobirajo prtljage vnaprej. Sploh ne na velikih letališčih in rednih linijah. To bolj velja za čarterje in pa mala letališča ala Brnik. Samo potem se zgodi da se včasih prtljaga pozabi na letališču .  Ja, to zadevo za ZDA morajo izpolniti VSI. OBVEZNO. Tudi državljani držav, ki za vstop v ZDA ne potrebujejo vize."
    },
    {
        "role": "assistant_0",
        "message": "Ja, je obvezno. Na wikiju sicer piše, da je to možno urediti tudi na letališču. Jaz sem prek spleta. Brez tega mu verjetno na Dunaju ne bodo dali niti boarding passa."
    },
    {
        "role": "assistant_2",
        "message": "Je obvezno. Ni pa treba tega imeti zraven (škodi pa ne, če imaš kak natisnjen list)."
    },
    {
        "role": "assistant_3",
        "message": "@assistant_0 je 19. jun 2014 ob 12:48 izjavil:Ja, je obvezno. Na wikiju sicer piše, da je to možno urediti tudi na letališču. Jaz sem prek spleta. Brez tega mu verjetno na Dunaju ne bodo dali niti boarding passa.   Ne čakat do letališča z ESTA obrazcem. Včasih traja kak dan in na letališču (keremkoli) niti približno nimaš se še časa zajebavati v ameriško birokracijo. Online obrazec + kreditna. PA NE POZABI NATISNIT ESTA POTRDILA! :)  (Pa si zapisat naslova bivanja in obdržat karto za povratek - to zelo radi sprašujejo pri vstopu v ZDA.)"
    },
    {
        "role": "user",
        "message": "Torej bova morala s sinom čim prej tole izpolniti, potuje 2. julija, me pa še zanima, ker nima kreditne kartice, v ZDA namerava imeti samo gotovino, me še zanima, ali je to problem pri vstopu v ZDA ali pa je zadosti, če pove da je na \"povabljenem\" obisku (ki niso sorodniki), ampak je to obisk med pobratenimi mesti, in da ima toliko in toliko dolarjev (ali obstaja kak \"normativ\" za denar na dan). Ker sin nima kreditne kartice a mu lahko takso plačam jaz s svojo kartico, tako da potem ne bo problema na carini, da nima zraven kartice s katero je bilo plačano.  Prav tako pa me zanima, KAJ NE SME nesti v ZDA kot darilo, mislil je nesti nekaj \"piranske soli\", suho sadje, bučno olje, kekse, čokoladice,..., mogoče kje obstaja stran, kjer so navedene \"prepovedana darila\".  Upam da nisem tečen, to delam za sina, da ne bi imel tam kakšnih problemov.  Lep pozdrav."
    },
    {
        "role": "assistant_0",
        "message": "Ne vem, če obstaja kakšen normativ, ampak če gre za skupinski izlet mladoletnih oseb, potem si mislim, da ne bo nobenih težav glede denarja oz. kreditne kartice.  Glede daril bi priporočil, da se izogiba vseh tekočin in naj da vso to šaro v kovček. V ročni prtljagi pa čimmanj, meni so npr. težili zaradi majhnega snowballa, zobne paste, pa še par takih stvari. Tako, da sem se navadil, da imam v ročni prtljagi samo laptop, dokumente in kakšne žvečilne gumije."
    },
    {
        "role": "assistant_4",
        "message": "http://www.cbp.gov/travel/international...  Je na dolgo in siroko navedeno, kaj se sme nesti v ZDA in kaj ne."
    },
    {
        "role": "user",
        "message": "Ne, ne potuje s skupino, ampak potuje sam (vsako leto starejša družina povabi enega dijaka iz gimnazije iz 2 oz. 3 letnika), star pa je 16 let in 8 mesecev. A to da potuje sam in je star 16 let in 8 mesecev kaj zakomplicira zadevo (pregled, denar, ....)..  LP"
    },
    {
        "role": "assistant_5",
        "message": "acb"
    },
    {
        "role": "assistant_4",
        "message": "Kot mladoletnik bo najbrz potreboval notarsko overjeno dovoljenje starsev."
    },
    {
        "role": "assistant_6",
        "message": "z e-ticket kodo lahko izbereš sedež na letalu kadarkoli pred poletom. \"exit aisle\" sedeži, z več prostora za stegnit noge, so ponavadi rezervirani za družine z dojenčki ampak jih na kratko odklenejo za vse - čeprav pri lufthansi sem pravkar prvič videl, da zaračunajo ekstra za te sedeže po novem... online check-in se ponavadi odpre 24 ur pred poletom. je fajn opravit. nekatere letalske družbe imajo na letališčin self-check-in avtomate, kjer si sam sprintaš letalsko karto (nekatere to tudi zahtevajo). potem samo pokažeš to karto in oddaš check-in prtljago na tekoči trak, kjer jo tudi stehtajo. ves čas imet pri roki naslov kamor se odpravlja v ZDA.  v ročni prtljagi nobenih tekočin, nožev, škarjic... ponavadi kak rukzak z laptopom. v check-in potovalko sem dal že marsikaj in v 90% poletov so mi jo na prestopnem letališču v ZDA premetali in noter vrgli listek o kontroli. še nikoli niso ničesar vzeli ven. bučno olje, buteljka vina, sol, keksi in čokolada s tem ne bo problemov. suho sadje bi znali komplicirat, če bo domače v vrečkici. kupljeno in zapakirano verjetno manj. na letalu bo dobil obrazec \"imate kaj za prijavit\". sam vedno obkljukam \"nimam hrane / izdelkov\" čeprav s sabo nesem kakšno malenkost. ampak kot so ostali napisali in imaš za prebrat - ne nosit mesa (mmmm pršut)!  esto uredita prej, plačaš s katerokoli kreditno kartico.  bolj zaradi varnosti naj s sabo ne nosi ogromno gotovine. brezgotovinsko plačevanje z debetno kartico maestro ali s katero drugo kreditno kartico je v zda brez provizij! dvig gotovine iz bankomata z maestro je fiksnih 2,75€ + nekateri bankomati vzamejo določen % na kar te pred dvigom opozorijo. odvisno za kako dolgo gre, kaj ima namen počet in kakšne navade ima... osebno ne porabim več kot $200 gotovine na mesec... vse ostalo in vsepovsod so kartice - še sladoled si kupiš na kartico... kot rezervo si lahko za na pot vzame predplačniško kreditno kartico, ki stane €9 (na štiri leta) - govorim o cenah svoje banke, nkbm  srečno pot"
    },
    {
        "role": "assistant_4",
        "message": "Ce ti pregledajo prtljago in najdejo kaj cesar nisi prijavil je kazen cca $300. Ne se hecat."
    },
    {
        "role": "assistant_6",
        "message": "@assistant_4 je 19. jun 2014 ob 16:06 izjavil:Ce ti pregledajo prtljago in najdejo kaj cesar nisi prijavil je kazen cca $300. Ne se hecat.  ja, naj obkljuka :)  tole je ta obrazec  in tole je dovoljeno"
    },
    {
        "role": "assistant_7",
        "message": "Koliko je star, kaj ne more dobiti Vise Electron na banki? Na Zahodu se vecinoma uporabljajo kartice in kes le takrat ko kaj ne mores kupit s kartico, recimo droge."
    },
    {
        "role": "assistant_8",
        "message": "https://slo-tech.com/forum/t612547/p446... Lahko jo dobi na Abanki."
    },
    {
        "role": "assistant_4",
        "message": "Abanka, NovaKBM. 9 eur stane taka s cipom, da lahko dvigujes denar na bankomatu. Veljavnost 4 leta."
    },
    {
        "role": "assistant_9",
        "message": "Pozabi na gotovino. Nabavi mu debetno kartico (visa electron abanka) ker bo 1 nakazilo denarja dosti dražje kot vsi stroški za kartico.  Menjalni tečaj z kartico je dosti boljši, kot če kupiš dolarje v Sloveniji ali menjaš evre v dolarje v ZDA. Na bankomatih računajo 1% + nekaj dolarjev. (temu se lahko izogneš če greš direktno v posloavalnico banke in narediš cash advance). wells fargo in chase ne računajo nič dodatno za cash advance na njihovi strani."
    },
    {
        "role": "assistant_2",
        "message": "Tudi jaz priporočam kakšno kreditno kartico, če nič drugega \"za ziher\" - če pride kaj nujnega in bo potreboval denar. Dolarje kupi v sloveniji, ker v ZDA znajo ponekod biti menjave gotovine eur->usd precej oderuške. Npr. lani sem na floridi menjal nekaj denarja, zaračunali so mi fiksnih 30 USD provizije, menjalni tečaj je bil pa 1.10 (v Sloveniji okrog 1.35). Dvig gotovine na bankomatih v ZDA je pa razmeroma ugoden, kot so omenili že pred mano. S tem, da mora biti kreditna kartica in ne debetna (slovenske debetne kartice marsikje v ZDA na bankomatih ne delujejo).  Glede letala: - naj bo toplo oblečen (dolge hlače in pulover ali hoodie s kapuco; na nekaterih letih je lahko zelo hladno ali pa piha iz zračnikov; če mu bo vroče, lahko pulover vedno sleče, če ga bo zeblo in ne bo imel kaj obleči, pa bo precej zoprno) - glede prtljage verjetno veš, da se deli na dva dela: večji kos, ki ga oddaš na letališču in gre v prtljažnik ter ga prevzameš na letališču v ZDA, in manjši nahrbtnik, ki ga imaš lahko med potjo pri sebi v kabini - v manjši nahrbtnik NE sodijo nevarni predmeti in tekočine, tam notri daj VSE vredne predmete in vse kar bo potreboval med potjo; upoštevaj tudi, da se lahko večji kovček med potjo izgubi (se mi je zgodilo dvakrat - vrnili so mi ga z nekajdnevno zamudo), tako da v nahrbtnik daj tudi stvari, za katere meniš, da jih bo nujno potreboval v primeru, če se večji kos prtljage slučajno izgubi (jaz imam v nahrbtniku zmeraj še kak rezervni kos oblačil, pa zobno ščetko in pasto (manjšo od 100ml), očala, denar, dokumente, voucherje, prenosnik, fotoaparat...)"
    },
    {
        "role": "assistant_10",
        "message": "ELECTRONIC SYSTEM FOR TRAVEL AUTHORIZATION (ESTA)  http://slovenia.usembassy.gov/esta.html  10€"
    },
    {
        "role": "assistant_1",
        "message": "Veliko trgovin v ZDa sploh ne sprejema gotovine, ker to pomeni riziko za krajo. Sploh tiste, ki so malo bolj odročne.  VISA kartica je nujna."
    },
    {
        "role": "user",
        "message": "Hvala za vse informacije, me pa se zanim ali si lahko kaj zacne z maestro kartico od unicredit banke. pa se, sedaj dela par bank reklamo za predplacniske kartice, a bi te delovale v ZDA."
    },
    {
        "role": "assistant_4",
        "message": "Visa Electron, kot je ze bilo povedano. 9 eur predplacniska s cipom pri Nova KBM."
    },
    {
        "role": "assistant_11",
        "message": "Maestro kartica vcasih dela, odvisno od mesta. Vsekakor se da z njo na nekaterih bankomatih dvigovat."
    },
    {
        "role": "assistant_4",
        "message": "Ampak zakaj bi se sel hazard s tem da imas ves denar na kartici, ki potem ne dela, ce pa imas za 9 eur resitev, ki dela za ziher ?"
    },
    {
        "role": "assistant_12",
        "message": "Naj si odpre račun pri abanki, in vzame zraven debetno viso electron. Ker je dijak bo imel vse zastonj in ne bo plačal nič."
    },
    {
        "role": "assistant_13",
        "message": "Lahko bi imel tudi American Express travelers checks. Ne vem kako je zdaj, ampak leta 2008 so to še skoraj povsod vzel."
    },
    {
        "role": "assistant_3",
        "message": "Jaz nekih problemov z Maestro kartico nisem imel na bankomatih v Kaliforniji. Tako da se okoli tega ni treba pretirano sekirat, edino močno se splača mu pogledati katera banka ima najnižje provizije.  (Nasvet: v ameriki bankomate iščeš ZNOTRAJ trgovin, redko jih postavijo zunaj kot pri nas. ;) )."
    },
    {
        "role": "user",
        "message": "Zadevo sem rešil tako, da sem vzel pri NKBM za 9 EUR predplačniško visa kartico, dobil bi jo naj v treh delovnih dneh, tako da upam, da bo s to kartico lahko dvigoval denar in plačeval v trgovinah.  Za vse nasvete se vam lepo zahvaljujem.  LP"
    },
    {
        "role": "assistant_6",
        "message": "@user je 24. jun 2014 ob 14:47 izjavil:Zadevo sem rešil tako, da sem vzel pri NKBM za 9 EUR predplačniško visa kartico, dobil bi jo naj v treh delovnih dneh, tako da upam, da bo s to kartico lahko dvigoval denar in plačeval v trgovinah.  Za vse nasvete se vam lepo zahvaljujem.  LP   Z VISA kartico naj samo placuje storitve in nakupe na blagajnah, kar je brez provizije. Enako brez provizije je placilo z maestro kartico.  Dvig gotovine s kreditno kartico, kar visa cetudi predplacniska je, je drag kredit. Provizija je \"5% od zneska, najmanj 6,50 EUR\". Medtem ko ima debetna maestro fiksno provizijo dviga 2,75 EUR v tujini s strani NKBM in vcasih kak % provizije bankomatu na katerem dvigujes - na kar si opozorjen ob samem dvigu, ce nisi, provizije bankomatu ni."
    },
    {
        "role": "assistant_10",
        "message": "Katera je potem najboljša (najcenejša) varianta za dvigovanje denarja iz ATM-a, ko se nahajaš v S. Ameriki ?"
    },
    {
        "role": "assistant_14",
        "message": "@assistant_10 je 24. jun 2014 ob 15:43 izjavil:Katera je potem najboljša (najcenejša) varianta za dvigovanje denarja iz ATM-a, ko se nahajaš v S. Ameriki ?  Debetna kartica je boljša, čeprav je tudi tu kar visoka provizija (nekaj $) ti vsaj ne trgajo procentov od celotnega zneska. Tko da najboljš čim manjkrat dvignit pa z debetno kartico. Problem je sam da ti Maestro na večini ATMjev ne dela. Tko da moraš najti kak dober ATM"
    },
    {
        "role": "assistant_15",
        "message": "Maestro dela na ATM, le pravi račun, s katerega dviguješ moraš izbrat. Na voljo so eni trije (varčevalni itd...). Žal se ne spomnim katerega je treba izbrat."
    },
    {
        "role": "assistant_6",
        "message": "@assistant_10 je 24. jun 2014 ob 15:43 izjavil:Katera je potem najboljša (najcenejša) varianta za dvigovanje denarja iz ATM-a, ko se nahajaš v S. Ameriki ?  pravkar si me spomnil na cashback... torej pri nakupu v trgovini, ko že itak opraviš kartično transakcijo (z debitno kartico) lahko rečeš naj ti dajo še keš na roko. s tem se tudi oni razbremenijo denarja, ki bi ga morali vozit na banko...  http://www.city-data.com/forum/personal...  @assistant_15 je 24. jun 2014 ob 15:52 izjavil:Maestro dela na ATM, le pravi račun, s katerega dviguješ moraš izbrat. Na voljo so eni trije (varčevalni itd...). Žal se ne spomnim katerega je treba izbrat.   checking"
    },
    {
        "role": "assistant_16",
        "message": "Glede Maestro kartice se ne bat. Je pa res, da je odvisno od katere banke jo imas. Osebno jo imam od NLB in deluje na 90% bankomatih po ZDA (isti odstotek uspeha je na POS terminalih v trgovini), po drugi strani imajo kolegi od Celjske Banke in ne deluje skoraj nikjer.  Je pa vsekakor dobrodoslo imeti MasterCard ali Viso, za tistih 10% kjer ne delujejo Maestro kartice.  @assistant_6 je 24. jun 2014 ob 15:52 izjavil:@assistant_10 je 24. jun 2014 ob 15:43 izjavil:Katera je potem najboljša (najcenejša) varianta za dvigovanje denarja iz ATM-a, ko se nahajaš v S. Ameriki ?  pravkar si me spomnil na cashback... torej pri nakupu v trgovini, ko že itak opraviš kartično transakcijo (z debitno kartico) lahko rečeš naj ti dajo še keš na roko. s tem se tudi oni razbremenijo denarja, ki bi ga morali vozit na banko...   Hja ... tukaj se pri debetnih velikokrat zalomi. Osebno lahko placujem z debetno (NLB), cashback pa ne deluje (pojma nimam zakaj, niti na banki ne znajo povedat).  @assistant_15 je 24. jun 2014 ob 15:52 izjavil:Maestro dela na ATM, le pravi račun, s katerega dviguješ moraš izbrat. Na voljo so eni trije (varčevalni itd...). Žal se ne spomnim katerega je treba izbrat.   Procedura: Checking->Checkings account (Vcasih \"Primary account\")->Withdrawal"
    },
    {
        "role": "assistant_14",
        "message": "Mah enkrat dela checings, enkrat savings... Ni pa nujno da dela. Meni velikokrat nobena varianta ni potegnila, čist odvisno od ATMja."
    },
    {
        "role": "assistant_17",
        "message": "Zakaj bi v ZDA sploh uporabljal gotovino, razen za mamila?"
    },
    {
        "role": "assistant_18",
        "message": "Street food, čudni dive bari, parkirnina, pralnica za obleke... Saj v sloveniji tudi ne moreš vse z kartico plačat..."
    },
    {
        "role": "user",
        "message": "Pa še nekaj. Na letu sina, ki potuje z Austrian airlines je možnost rezervacije sedežev, za let iz Dunaja v ZDA sva rezervirala \"brezplačni\" sedež, iz ZDA na Dunaj pa brezplačnih sedežev več ni na voljo, na voljo so le še za doplačilo, in sicer za 25 EUR in za 70 EUR. Me pa zanima, če si ne rezervira sedeža za polet nazaj, ali mu lahko \"samovoljno\" zaračunajo ter 25 EUR oz. 70 EUR, ali pa je rezervacija sedežev le prioriteta, če ne rezerviraš te pač posedejo tja kjer je prosto, seveda brez doplačila.  LP"
    },
    {
        "role": "assistant_1",
        "message": "Ne morejo mu nič zaračunat.  To plačaš samo če hočeš imeti željeni sedež. Drugače ti ga pač oni določijo."
    },
    {
        "role": "user",
        "message": "Me pa še nekaj zanima. Ker je sin mladoleten, bi bilo verjetno pametno, da ima sestavljeno neko izjavo - soglasje, da lahko potuje sam, seveda z overjenimi podpisi na občini oz. pri odvetniku.   Zanima me, ali je že kdo sestavljal oz. ali obstaja obrazec za to soglasje.  Če ne, bi prosil, če ima kdo izkušnje s tem, kako bi se naj tako soglasje glasilo - seveda bi moralo verjetno biti v angleščini. Verjetno bi moralo biti nekako v smislu ... spodaj podpisana .... oče ... in mama ... soglašava, da najin sin v mesecu juliju sam potuje po ozemlju ZDA.   Kako bi pa vi oblikovali tako soglasje, če je kdo vešč angleščine bi mu bil zelo hvaležen če bi predlagal in napisal soglasje v angleščini.  LP"
    },
    {
        "role": "assistant_12",
        "message": "To potrdilo da lahko potuje sam, dobiš na upravni enoti. Je že standardni obrazec, ne rabiš nič sama sestavljat."
    }
]