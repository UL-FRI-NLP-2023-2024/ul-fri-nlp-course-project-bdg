[
    {
        "role": "user",
        "message": "V novem geodetskem podjetju bi rad imel čim več odprtokodnih programov. Predvsem zato, ker licenčnih programov iz principa ne maram.  Licenčni program bo GEOS.  Ostali programi bodo odprto kodni. Če bom našel ustrezno alternativo za program ACAD  Pri izdelavi elaboratov, sem sedaj pol časa porabil v programu ACad - 2D.  ACAD sem uporabljal oziroma bom uporabljal za (če ne najdem ustreznega freeCAD-a): GEODETSKE NAČRTE (v GK - koordinatnem sistemo, sloji po layerjih, uvoz številnik blokov, tekst, vizualni izgled), SKICE UREDITVE MEJE,...  Kateri odprtokodni program bi bil najbolj primeren. Ravno sem si prenesel program freeCAD, ki pa mi deluje preveč strojniško. Pozna kdo boljšega?  Acad 2d 13 stane 1500€. Mogoče pogledam tudi za kako plačljivo alternativo."
    },
    {
        "role": "assistant_0",
        "message": "dvomim, da se katerikoli pribliza acadu na km daleč. ne bodi škrt na osnovnem softveru."
    },
    {
        "role": "assistant_1",
        "message": "Poglej ta dva programa. Sta brezplačna.  DraftSight  Free 2D"
    },
    {
        "role": "user",
        "message": "Sem preiskusil, tako da so razvrščeni po primernosti:  1. DraftSight (pozitivno me presenetilo me da ima *.dwg in *.dxf format, nisem pa še našel določenih ukazov, kot je vzporednica,...)  2. LibreCAD  3. freeCAD (neprimeren)  Free 2D nisem še preiskusil, ker zgleda preveč strojniški in povezan z SIMENS reklamami."
    },
    {
        "role": "assistant_2",
        "message": "BRICS CAD Ni zastonj, je pa poceni in uporaben."
    },
    {
        "role": "assistant_3",
        "message": "Poskusi še QCAD Community Edition. Sicer precej okrcan v primerjavi z ACADom ampak morda ti bo pa ustrezal. Neke resne odprtokodne alternative tako ali tako ni."
    },
    {
        "role": "assistant_4",
        "message": "https://www.autocadws.com/"
    },
    {
        "role": "assistant_5",
        "message": "Pozdrav  Pri nas smo z DraftSihght-om povsem nadomestili Acad (Da se razumemo, gre za osnovni Acad, ne za Acad Mechanical, Electrical in kaj je še teh \"specializiranih\" verzij). DraftSight v osnovi dela z dwg (in dxf) formatom, svojega formata niti nima. Kompatibilnost je zelo globoka. Npr. če kdo ve na pamet ACAD ukaze, jih lahko vtipka in obnašali se bodo kot v Acad-u.  Vzporedne črte? Ene možnost je pod draw -> RichLine.  LP  Jože"
    },
    {
        "role": "assistant_6",
        "message": "Ne morem se točno spomniti, se mi zdi da je en program opencascade ali nekaj takega. Nam ga je priporočal profesor na faksu, ker je zastonj in eden boljših."
    },
    {
        "role": "assistant_7",
        "message": "Proporočam ZW CAD, sicer je kitajski, ima kuplen pogon od autodesk autocad-a, bere in piše DWG datoteke, skratka isto kot original autocad sam da je ZW cad cca 650€ PRO edition, tm nekje, mamo enga u firmi poleg gore autodeskov, pa ni slaba zadeva, kr dobr laufa pa za neko osnovno 2d uporabo je kr ok, morm pohvalt ni slaba zadeva, jo zlo PRIPOROČAM.. vsi ostali cad programi freware ipd so brez veze, neuporabno, neefektivno pri zahtevnejših načrtih ali modelih. Delam u autocadu ž kr nekej let in morm reč če mi daš na izbiro ne zamenjam noben program za autocad. Tist kter bi ga pomen, da mu je prezahtevno, sam ko se navadiš pa poštekaš program spoznaš da so ostali kavbojski čit, kr ti ponudjo premal vnosa podatkov. Se pač morš navadit vnašat vse parametre, ki jih včasih ni mal."
    },
    {
        "role": "assistant_7",
        "message": "Če pa kdo rabi kej več podatko o ZW cad-u pa mi naj pošle ZS."
    },
    {
        "role": "assistant_8",
        "message": "Jaz tudi ne vidim kakšne bistvene prednosti AutoCAD-a pred ZW-jem. Še vedno pa ni free, kaj šele open source."
    },
    {
        "role": "assistant_9",
        "message": "@assistant_7 je 22. jun 2012 ob 13:22 izjavil: vsi ostali cad programi freware ipd so brez veze, neuporabno, neefektivno pri zahtevnejših načrtih ali modelih.    očitno še nisi poskusil Draftsighta.."
    },
    {
        "role": "assistant_10",
        "message": "Da malo ukradem temo: kolega iz geodetskega podjetja sprašuje, če obstaja kakšna možnost programa (licenčnega ali odprtokodnega), ki bi lahko nadomestil GEOS (http://www.zeia.si/zeia/geos8/geos8.htm) in bi delal na Linux-u. Predlagala sem mu, da bi hipotetično lahko nekaj geodetskih podjetij skupaj najelo programerja, ki bi odprtokodnim rešitvam dodali potrebne lokalne modifikacije, vendar ne vemo, ali sploh obstaja kaj primerljivega za osnovo."
    },
    {
        "role": "assistant_0",
        "message": "OSS CAD programi so vecinoma en velik fail. se zastonjski (ne-oss) te zelo omejejujejo pri resnem delu.  @assistant_9 drafsight je dober za kaksne korekcije, ni pa dober za nacrtovanje, ker je prakticno gola rislana deska brez dodatnih pripomockov."
    },
    {
        "role": "assistant_11",
        "message": "LibreCAD je forkan in QCada: http://www.qcad.org/en/"
    },
    {
        "role": "assistant_12",
        "message": "Spoštovani,  Najprej opravičilo za zamudo s katero se javljamo na ta post. Res je: CAD programska oprema ZwCAD ni odprtokodna, kaj šele brezplačna. Zavedam se, da je tema nastala na pobudo uporabnika, ki se zanima za odprtokodne rešitve, ker je sit pregrešno dragega licenciranja pri CAD produktih (v mislih je najverjetneje imel AutoCAD). Kljub temu upam, da mu bo moje videnje vsaj delno pomagalo k lažji odločitvi glede uporabe tako pomembne programske opreme, kot je CAD.  Autodesk je z zadnjimi potezami, predvsem pa z uvedbo letnih naročnin, precej pripomogel k nejevolji svojih uporabnikov, zato zgoraj opisano željo povsem razumemo.   Kljub temu pa se moramo uporabniki CAD programskih rešitev vprašati, ali je brezplačna rešitev res tisto, kar želimo? Vedeti moramo namreč, da so brezplačne rešitve skoraj po definiciji brez vsakršne odgovornosti razvijalcev, pogosto polne hroščev (ki se izredno počasi odklanjajo-če sploh), s pogosto neodzivno tehnično pomočjo, ipd ... Ali smo pri svojem delu res pripravljeni žrtvovati vse to?   Če je nabavna cena in cena vzdrževanja programske opreme previsoka, potem da. Kaj pa v primeru, da obstaja profesionalna CAD programska oprema, ki nudi primerljivo uporabniško izkušnjo kot smo je bili vajeni pri pregrešno dragi programski rešitvi, s tem, da stane kar 6 krat manj, da nudi brezplačne nadgradnje tekom leta, da je licenca prenosljiva, da zanjo ni potrebno sklepati pogodb o vzdrževanju, da ima odzivno tehnično podporo, ipd ... Ali bi tudi v tem primeru raje posegali po odprtokodnih / brezplačnih rešitvah?  Pred leti je slovenska politika veliko vlagala v odprto-kodne rešitve. Predvsem na področju javnih služb in šolstva, kjer je sočasno potekalo več tovrstnih projektov s katerimi bi naj država prihranila ogromna finančna sredstva.   Rezultat: niti en sam projekt ni preživel. V brezplačno programje je bilo vloženega ogromno davkoplačevalskega denarja, na koncu pa smo kljub temu nabavili komercialno programsko opremo. Sicer je pa ta vzorec v Slovenski politiki itak stalnica.  ZwCAD je tržno nišo našel ravno tukaj. Zanj so se odločila številna podjetja kot so: Telekom Slovenije d.d., UNIOR Zreče, Mercator d.d., Gorenje d.d., Iskra d.o.o., Lek d.d., TET, TEŠ, Gradis, ipd ... številne šole in fakultete (katerim programsko opremo dobavljamo povsem brezplačno in brez omejitev), itd ...   Uporabniki potrebujemo CAD programsko opremo z najboljšim razmerjem med ceno in zmogljivostjo, saj se samo takšna oprema lahko zares amortizira. Še posebej v časih, kot so današnji, ko moramo biti poceni in hkrati kakovostni. ZwCAD Vam bo pri tem nedvomno v veliko pomoč. Preizkusite in se prepričajte sami. Več podatkov najdete na:  http://www.zwcad.si  Še enkrat se zahvaljujem @assistant_7 za prijazno oceno, vse ostale zainteresirane pa vabim k testiranju. Naredite si uslugo in pričnite uporabljati profesionalno CAD programsko opremo, katero si resnično lahko privoščite.   Vljudno vabljeni."
    }
]