[
    {
        "role": "user",
        "message": "Pozdravljeni,   prišel je čas ko je bilo treba starejši računalnik razstaviti… V kratkem imam namen kupiti nekaj novih komponent in vas prosim za nekaj nasvetov. Potem pa, ko bom izbral in “sestavil” nekaj paketkov pa vas bom tudi prosil, da boste povedali če bo to kompatibilno in podali svoje mnenje. Verjetno bodo nekatera vprašanja trapasta, vendar nisem preveč izobražen na tem področju tako da se že za v naprej opravičujem.  Sedaj pa k vprašanjem oz mojim predlogom.  Rami: DDR3, 4GB ali 6GB max. Kateri firmi gre najbolj zaupati? Kakšen takt delovanja? Večji boljše je?  Grafična: PCI-e vodilo, ATI Radeon ali nVida GeForce čipovje? V čem se razlikujeta?  Kakšen naj bo takt procesorja in pomnilnika? Koliko je razlike pri 512MB in 1GB pomnilnika? Se to opazi bolj pri igricah? Kaj pa za programe (photoshop, AutoCad, solidworks, proengineer)?  Procesor: in sedaj smo pri enem večjem problemu ;). AMD ali INTEL? Katero podnožje je boljše, če gledamo za v naprej obdobje do 3,4 let ali pa tudi če ne? AM2+ in AM3 ali pri Intelu 1366 in 1156? Kakšna je glavna lastnost med tem dvema procesorjema? Kaj pomeni pri procesorjih L1, L2, L3? Kaj je potrebno gledati, zopet da več je tega boljše je? Zakaj so inteli tako dragi? Npr pri AMDjih najdeš eden izmed dražjih procesorjev za 210€ s 3,4Ghz (http://www.mlacom.si/artikel/44659/AMD-..., če pa hočeš intela z enim izmed teh 2 podnožij pa je cena takoj okoli 200€ (npr s 2,6Ghz) pri najcenejšem, če hočeš npr z 3.4Ghz pa je cena že skoraj 1000€? Ali je pač Intel toliko hitrejši kolikor je dražji? Kje se najbolj občuti kateri procesor je? Ko gledam specifikacije programov ali iger ponekod piše intel dual core 2,6Ghz ali AMD 2.0 Ghz?   Matična: Namen imam kupiti matično, ki podpira DDR3 rame, s čim več izhodi za SATA ter USB. Zatakne pa se pri podnožjih za processor. Prvo procesorja nisem nameraval kupiti, ker imam doma enega s AM3 podnožjem, vendar je zelo švoh 2700Mhz single core. Torej kaj je boljše plošča ki podpira AM3 ali AM2+, 1366 ali 1156? To mi najbolj otežuje izbor.  Hvala že za v naprej, pa oprostite, ker sem se tako razpisal. Vendar saj veste kako je, bolje prej vedeti, kot pa pozneje jamrati.   p.s. Prosil bi še, če bi lahko pisali npr. Procesor: in o njem…ter potem Grafična:… pa če tudi ne, važno da pridobim kakšno koristno informacijo.   Lep pozdrav"
    },
    {
        "role": "assistant_0",
        "message": "Lepo, da si takole vse spisu, ampak za čas ki si ga potreboval, za to bi lahko že prebral pol stvari v katerih sprašuješ. Na tem forumu so vsi članki ter primerjave. Malo preberi pa boš sam ugotovil razlike in potem vprašaš samo finese."
    },
    {
        "role": "user",
        "message": "Saj sem prebral in ob prebiranju ter iskanju testov in podatkov tole pisal, samo sam se ne znajdem s tistih grafov in številk...drugače pa pišete npr. o procesorjih da je nekako najboljše vzeti i5 a kako je že, rame s 1600Mhz, grafična sploh ni ne vem kako pomembna (v mojem primeru), potem pa se skoraj že vse ve. Moti me pa tudi to da skoraj povsot je nekaj omenjenega glede navijanja, pa da se intel bolše obnese tam itd. torej če ga ne naviješ ni dober? Še nobenega procesorja do sedaj nisem navil, pa ga tudi nimam namena. Prosim, vsaj pri procesorju pomagajte, pa čeprav je bilo že vse povedano 10x, naj bo 11x pa še kdaj bo. Ko bom vedel kaj in kako s procesorjem, bom imel izbrani že 2 komponenti."
    },
    {
        "role": "assistant_1",
        "message": "Jaz sem ob nakupu tudi rekel, da ne bo navijal, kasneje sem celo noč sedel na kompom in delal ravno to. Prav užival sem v navijanju."
    },
    {
        "role": "user",
        "message": "jaz pa semo to rekel že 3x tako da tudi v 4. ne bom navijal, če prej nisem."
    },
    {
        "role": "assistant_2",
        "message": "Za grafično po moje ni boljše izbire"
    },
    {
        "role": "user",
        "message": "Kaj pa tale, sicer 50EUR dražja. Je kaj bistvene razlike v zmogljivosti? Ne bi je potreboval za igrice vendar pač za kakšne boljše programe za oblikovanje slik, videov, modeliranje... http://www.enaa.com/oddelki/racunalnist...  hvala za predlog."
    },
    {
        "role": "assistant_0",
        "message": "@user kot si sam ugotovil, kupi i5 1600Mhz rame ... disk po potrebi .. grafiko pa kač kolikor ti dopušča še žep :)"
    },
    {
        "role": "assistant_2",
        "message": "Niti pod razno se ne splača dajati 50EUR več za 4870! Če bi bila razlika 20-30EUR, potem ja, tako pa ne. Če ne igraš iger, potem vzemi HD 4650, ki se jih dobi od 40EUR dalje, če boš pa kdaj tudi kaj zaigral, pa za 84EUR HD 4850 iz linka višje."
    },
    {
        "role": "user",
        "message": "ok.  In v čem je npr tale i5 http://www.mimovrste.com/artikel/242003... toliko boljši s 2.66Ghz kot npr. tale AMD http://www.mlacom.si/artikel/44659/AMD-... s 3.4Ghz cena pa je skoraj enaka? Oz kdo je od teh dveh boljši?"
    },
    {
        "role": "assistant_2",
        "message": "V zmogljivosti sta si nekako enaka. V igrah ima Phenom nekaj prednosti, pri resnem programju pa v večini vodi Intel. Moreš pa pri ceni gledati tudi na to, da so i5 procesorji zelo sveža roba, Phenomi 2 pa so že nekaj časa zunaj. Sveže stvari imajo vedno nekaj višjo ceno Pa daj poišči kako cenejšo trgovino... 180€ 178€ z možnostjo za težave"
    },
    {
        "role": "assistant_3",
        "message": "177EUR"
    },
    {
        "role": "assistant_4",
        "message": "Kljub obširnemu uvodu si pozabil omenit, za kaj boš potreboval PC, pa koliko je budget..."
    },
    {
        "role": "user",
        "message": "Sem napisal že malo vmes in pa tudi tam ko sem omenil programe.  Uporabljal ga bom pač za pisarniško delo in kar spada zraven internet itd, poleg tega pa še za oblikovanje slik, videov, modeliranje (solidworks, proengineer, katia) in pa kakšne izračune raznih strojnih elementov (no saj to že vse vsebujejo tisti programi).  khm za te 4 stvari...tam do 450EUR max.  kaj pa je razlika v i5 in i7?"
    },
    {
        "role": "user",
        "message": "Takole, odločam se nekje med 4 procesorji.  1. AMD Phenom II X4 965 Black Edition BOX AM2+/AM3 3,4Ghz cca 180EUR  2. INTEL Core i5 750 2.66GHz 8MB BOX LGA1156 cca 180EUR  Kakšna je največja razlika med procesorjem 1 in 2 ? Kateri bi bil za mojo uporabo boljši? Kakor sem gledal po testih je bil ponekod oz vsaj tam, ko je bil zraven, AMD X4 965 boljši od INTELA i5 750. Torej naj bi bil boljši?   3. INTEL Core i7 860 2.80GHz 8MB BOX LGA1156 cca 250EUR  4. INTEL Core i7 920, 2.66 GHz 8MB LGA1366 BOX cca 250EUR  Kaj pa pri teh dveh? Verjetno se močno razlikujeta po zmogljivosti in hitrosti od prvih dveh in sta tudi boljša, samo kaj pa je razlika med njima razen da je en 2.66 ghz drugi pa 2.8Ghz, i7 92 je še na 1266 podnožju katere matične pa so kar za 50EUR dražje od ostalih. Drugače pa sem zasledil tudi teste kjer je bil i7 920 slabše ocenjen od AMD X4 965. Torej je to nek začaran krog...  Torej kateri bi bil najboljša naložba?"
    },
    {
        "role": "assistant_5",
        "message": "Če imaš 450~ max za proc+mb+ram+grafa, pozabi I7.  Najugodnejša bi bila potem zgodba z AMD PII X4, o kvaliteti naložbe pa moraš soditi sam glede na svoje pričakovane koristi. Sam na vse tole gledam kot na strošek.  So pa vse 4 variante dobre, povprečne razlike v praksi pa sigurno manjše od razlik v nabavni ceni."
    },
    {
        "role": "assistant_2",
        "message": "Odloči se med Phenomom 955/965 in i5 750"
    },
    {
        "role": "user",
        "message": "ok, se bom, ker za tistih 100EUR več imam že matično ali grafično, procesor pa je za par % boljši, in za kakšno ms hitrejši.  Ima kakšen od teh 2 pomembno prednost(za uporabo programov za obdelovanje videov, slik in modeliranje)? Pri testih se ne razlikujeta veliko oz i5 750 je ta slabši izmed testiranih intelov (vsaj pri testih ki sem si jih ogledal), AMD 965 pa je večkrat v veliki prednosti."
    },
    {
        "role": "assistant_6",
        "message": "Če procesorja ne misliš navijati zagotovo vzeli AMD! Intel je v večini dražji le zato, ker mu AMD ni velika konkurenca (obvladuje več kot 70% trga) ter je zato tako drag! V moči sta pa ista. AMD ima večjo frekvenco jeder INTEL pa ima 2MB več predpomnilnika. Priporočam ti AMD, ker za pisarniško delo ter delo s slikami ne rabiš 8 MB predpomnilnika.(pa še mislim da boš prišparal na matični, ker so AM3 podnožja cenejša :D) Grafična kartica je čisto primerna, če boš še kdaj kakšno igro odigral 4850. Če sploh ne misliš igrati iger lahko ciljaš tudi na kaj slabšega :D Važno da podpira dovolj veliko resolucijo za tvoj monitor! Pa po moje ne rabiš ddr3 ramov za pisarniško delo. Jaz imam ddr2 800 Mhz 4gb rame za gaming in resno 3d modeliranje pa se čisto dobro odnesejo."
    },
    {
        "role": "user",
        "message": "hvala ti za ta odgovor! Bom vzel AMD ker sem se že ob gledanju testov nekako odločil, ta odgovor pa je dodal še piko na i.  Ko skupaj naberem komponente pa bom poprosil še za kakšen komentar/popravek."
    },
    {
        "role": "user",
        "message": "Zopet nekaj vprašanj...  Ali je kaj važno kateri ram je za AMD 965? Npr. nekje sem videl da piše da podpira 1333 in 1066. To je bilo na 1 izmed 20 pregledanih strani s tem procesorjem. Torej podpira vse ali samo ta dva? Je potrebno gledati tudi kakšno določeno voltažo? Latenca pa manjša je boljša je? Kaj pa kakšna firma ki jo odsvetujete?"
    },
    {
        "role": "assistant_7",
        "message": "podpira vse ddr3 in ddr2 rame. tisto za 1333mhz je mišljeno na memory controller v procesorju.. brez skrbi bodo delali tudi 1600mhz moduli (preverjeno) voltaža in latence.. nižje je - boljše je :) s tem procesorjem lahko izbiraš ali boš kupil matično am3 + ddr3 (dražje, hitrejši rami in hypertransport) ali pa am2 + ddr2 (cenejše, počasnejši rami in ht) ampak zelo verjetno te razlike ne boš opazil.  na hitro sem pregledal cene 965ke in 955ke in vidim da je razlika 20 eur obe pa sta black edition (odklenjen množilnik) ta dva procesorja sta fizično identična. edina razlika je tovarniško nastavljen množilnik, ki ga lahko sam spreminjaš. tako da za moje pojme raje kupi 955ko in če res rabiš še tistih 200mhz zvišaj množilnik v biosu. http://www.nakupi.net/izdelek_AMD-Pheno... tukaj je celo za 155eur 955ka! se izplača"
    },
    {
        "role": "user",
        "message": "A tako... V vsakem primeru imam namen kupiti matično z AM3 podnožjem in DDR3, na internetu sem našel matične s cenami od 70EUR dalje...tako da se mi ne zdi tako drago.  Glede procesorja pa tudi hvala za informacijo, bom premislil in verjetno res vzel tega. No pa to se bom odločil zadnji čas, vidim da imata oba AM3 podnožje tako da prvo še matično zberem in pa rame. Grafična pa mi je zanimiva tale: http://www.pcplus.si/strojna-oprema/gra... . Ali bi bila boljša kakšna od ATI HD 4870 ali pa 4850? Verjetno kakšne prevelike razlike ni opaziti, saj v primerjavi s ceno?"
    },
    {
        "role": "assistant_7",
        "message": "hd5750 je približno toliko hitra kot 4850. tako da imaš par opcij. 4850 1gb za cca 105eur 4850 1gb vaporx (boljše , tišje hlajenje) za isto ceno kot običajna 5750 cca 120eur ali pa 4870 1gb za isto ceno kot 5750 (obe z dokaj glasnim hladilnikom) tukaj upoštevaj kaj je tebi bolj pomembno: tišina (4850 vaporx) performance (4870) dx11 in nižja poraba elektrike (5750) cena (4850)"
    },
    {
        "role": "user",
        "message": "Pozdravljeni spet...  nekaj mi je uspelo izbrati, prosim če poveste če bi bila vredu kombinacija.  AMD Phenom™ II X4 965 (3,40GHz, 8MB) Box Black Edition 174EUR http://www.mlacom.si/artikel/44659/AMD-...  ASUS M4A77TD PRO 85EUR  http://www.btracunalniki.si/asus-asus-m...  SAPPHIRE Radeon HD5750 1GB PCIe 124EUR  http://www.enaa.com/oddelki/racunalnist...  RAM ne vem kateri: npr Patriot Extreme Gaming Black 4GB 1600MHz CL7 Kit (1,7V) 140EUR http://www.btracunalniki.si/patriot-pat... ali pa OCZ Reaper HPC 4GB 1600MHz CL7 Kit (1,7) http://www.btracunalniki.si/reaper-1600...  Lp"
    },
    {
        "role": "assistant_8",
        "message": "Vzemi raje kakšen drugi proc,ker to je navita 955.Ker za tale denar dobiš že I5 sistem."
    },
    {
        "role": "user",
        "message": "ali pa da vzamem 955 ki je cca 20EUR manj in je cenejše kakor pa primerljiv i5? Vsaj ko sem gledal teste ni bil i5 procesor nič kaj preveč boljši od teh dveh, le cena je bila pa za 100EUR višja."
    },
    {
        "role": "user",
        "message": "ali so tile rami kompatibilni z AMD procesorji? http://www.btracunalniki.si/patriot-pat...  je sploh kaj važno oz so različni za AMD oz intel? Ker pri nekaterih piše da so posebej npr za i7, ali da so bili testirani na tisith procesorjih. Kaj pa če daš tak ram na AMD procesor?"
    },
    {
        "role": "assistant_9",
        "message": "Nebo nič narobe, samo piše da je testirano z i7."
    },
    {
        "role": "assistant_8",
        "message": "Seveda so različni,če so za I7 ali ne.Razlika je v Voltaži ramov.Za I7 so lahko največ do 1,65V."
    },
    {
        "role": "assistant_9",
        "message": "So različni samo če bo rame za i7 uporabil za phenom nebo nič narobe, ker lahko imajo rami za phenome višje voltaže."
    },
    {
        "role": "user",
        "message": "Ok, hvala za podatke. Torej bi bil naslednja kombinacija dobra?  AMD Phenom™ II X4 955 (3,20GHz, 8MB) Box Black Edition http://www.mlacom.si/artikel/43357/AMD-... ASUS M4A79XTD EVO - AMD 790X Chipset http://www.btracunalniki.si/asus-asus-m... SAPPHIRE Radeon HD5750 1GB PCIe http://www.mlacom.si/artikel/45183/SAPP... Patriot Extreme 4GB 1600MHz CL7 Kit (1,7V) http://www.btracunalniki.si/patriot-pat...  ohišje, napajalnik, diske in DVD/CD enoto pa že imam.   Lp"
    },
    {
        "role": "assistant_9",
        "message": "Ja bi bila dobra ta kombinacija."
    },
    {
        "role": "user",
        "message": "vredu, najlepša hvala za hiter odgovor! Samo še to, kaj pa ta matična -> http://www.mlacom.si/artikel/44164/MSI-... ? Zanima me samo za to da bi naročil 3 stvari pri mlacomu."
    },
    {
        "role": "assistant_10",
        "message": "Kaj pa ta proc: http://geizhals.at/a460828.html ? Cena podobna i5 750, z tem da ta IMA Hyper-Threading."
    },
    {
        "role": "assistant_11",
        "message": "Kaj pa ta proc: http://geizhals.at/a460828.html ? Cena podobna i5 750, z tem da ta IMA Hyper-Threading. QPI vodilo ima le nekam počasno. 2.5 GT/s."
    },
    {
        "role": "user",
        "message": "ni mi ravno do intela, ker potem je vse skupaj takoj za par 10EUR dražje ker je treba drugačno matično s pravim podnožjem ipd. Če bi bil pripravljen dati še ene 300EUR več pa bi mogoče celo vzel intela, vendar pa za ta denar(procesorja) mislim da dobiš pri amd več kot pri intelu."
    },
    {
        "role": "assistant_8",
        "message": "Če ti ni potle navali na AMD."
    }
]