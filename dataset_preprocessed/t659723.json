[
    {
        "role": "user",
        "message": "Pozdravljeni!  Zanima me ali je voltaža na vtičnici konstantna?  Namreč ko vtaknem voltmeter niha vsako meritev volt dol/gor, včasih več.  Hvala za odgovore."
    },
    {
        "role": "assistant_0",
        "message": "Morala bi biti precej stabilna.  Niha lahko če imaš veliko močnih porabnikov, ki bi se stalno vklapljali / izklapljali. Meni niha za par desetink volta.  S kakšnim inštrumentom pa meriš?"
    },
    {
        "role": "assistant_1",
        "message": "Imaš izbrano pravilno merilno območje za izmenično napetost?"
    },
    {
        "role": "user",
        "message": "Ja en merilnik za merjenje porabe je, ko sem ga imel od prej. https://www.google.si/webhp?sourceid=ch...  Imeli smo en problem z napeljavo, pa sem hotel preveriti, če je kaj drugega narobe. Merilnik sicer verjetno ni čist natančen, bolj je nihalo ko ni porabnika vklučenega, ko sem gledal na tv, je nihalo max 1-2 v."
    },
    {
        "role": "assistant_2",
        "message": "Napetost v vtičnicah nikoli ni konstantna. Mora pa biti v mejah 230 V +10/-6% pri števcu, v vtičnici pa še odvisno od padca napetosti od števca do razdelilnika in v tokokrogu od razdelilnika do vtičnice. Za vtičnico je od števca dalje dovoljen padec napetosti 5%. Nihanje pa je posledica vklopov in izklopov posameznih bolj ali manj močnih porabnikov."
    },
    {
        "role": "assistant_3",
        "message": "Včasih niha, kar je lahko razlog sprememb bremen, ki so priklopljena na omrežje - večja, kot so bremena, močneje niha. Morajo biti pa SPREMEMBE. Če je samo vklop sušilnika za lase, pade samo za trenutek, niha šele, če bi ga konstantno vklapljal in izklapljal. Lahko je razlog tudi zunaj hiše/stanovanja. Npr. kakšna industrija, ki je priklopljena na enako omrežje in žre veliko toka. Lahko pa je razlog tudi pri elektrarni."
    },
    {
        "role": "assistant_4",
        "message": "Niha lahko tudi zaradi voltmetra. Nekateri nihajo bolj, drugi manj."
    },
    {
        "role": "assistant_5",
        "message": "analogni na kazalec ne nihajo  ..."
    },
    {
        "role": "user",
        "message": "Stvar je taka, da sta v prostoru dve vtičnici na eni je komp na drugi pa električni radiator 1250W. Ta se prižiga in izkljapja tu in tam.  Naslednja stvar je ta da je na tej povezavi, ki gre to električne omarice do varovalke, prišlo do kratkega stika, zadaj za varovalko je zagorela spojka pa nekaj kabla. Zdaj je to zamenjano, samo še me skrbi kak je to, glede, da je komp tu priključen."
    },
    {
        "role": "assistant_6",
        "message": "Električni radiator bo seveda poskrbel, da bo napetost v tisti vtičnici malenkostno padla, vendar to ne bi smel biti problem za računalniški napajalnik."
    },
    {
        "role": "assistant_7",
        "message": "@user je 29. nov 2015 ob 01:02 izjavil:Stvar je taka, da sta v prostoru dve vtičnici na eni je komp na drugi pa električni radiator 1250W. Ta se prižiga in izkljapja tu in tam.  Naslednja stvar je ta da je na tej povezavi, ki gre to električne omarice do varovalke, prišlo do kratkega stika, zadaj za varovalko je zagorela spojka pa nekaj kabla. Zdaj je to zamenjano, samo še me skrbi kak je to, glede, da je komp tu priključen.   skoraj zagotovo ni prišlo, do kratkega stika, ampak se je zaradi slabega spoja stvar pregrela"
    },
    {
        "role": "assistant_8",
        "message": "ali pa prevelik tok :D pač pretanke žice edit: sem spregledal da je rekel spojka :D"
    },
    {
        "role": "assistant_9",
        "message": "@assistant_2 je 28. nov 2015 ob 13:51 izjavil:Napetost v vtičnicah nikoli ni konstantna. Mora pa biti v mejah 230 V +10/-6% pri števcu, v vtičnici pa še odvisno od padca napetosti od števca do razdelilnika in v tokokrogu od razdelilnika do vtičnice. Za vtičnico je od števca dalje dovoljen padec napetosti 5%. Nihanje pa je posledica vklopov in izklopov posameznih bolj ali manj močnih porabnikov.  Nekam huda toleranca. +/- 10V ja, 10% se mi zdi pa dosti."
    },
    {
        "role": "assistant_2",
        "message": "Tiskarski škrat se mi je res vrinil. Namesto +10/-6% bi moralo pisati +6/-10%. Standard SIST EN 50160 dopušča celo +10/-10% upada napetosti. Odvisno kako blizu transfromaotrske postaje si. Če si blizu transformaotrske postaje boš imel nekoliko višjo napetost od nazivne, v večji oddaljenosti pa kar računaj za kašnih 6 ali več % nižjo napetost."
    },
    {
        "role": "assistant_10",
        "message": "@assistant_2 je 29. nov 2015 ob 12:46 izjavil:Tiskarski škrat se mi je res vrinil. Namesto +10/-6% bi moralo pisati +6/-10%. Standard SIST EN 50160 dopušča celo +10/-10% upada napetosti. Odvisno kako blizu transfromaotrske postaje si. Če si blizu transformaotrske postaje boš imel nekoliko višjo napetost od nazivne, v večji oddaljenosti pa kar računaj za kašnih 6 ali več % nižjo napetost.  Po novem je 230V +10/-10%. To pomeni od 207 do 253 V. To morajo naprave brez vsakega problema prenesti.  Bilo pa je prehodno obdobje zaradi poenotenja napetosti na evropskem nivoju, pri nas 230 V -10/+6% (prej smo imeli nazivno napetost 220 V), v V. Britaniji pa 230 V +10/-6% (prej so imeli nazivno napetost 240 V).  Se pa omrežna infrastruktura, ki je že prej obstajala, ni spreminjala, ampak je to vse samo na papirju, saj je v okviru navedenih toleranc (da ne bo kdo mislil, da ne sme priključiti kakšne stare 220 V naprave na 230 V omrežje, kot se je tudi že spraševalo po forumih).  Je pa pri OP zaskrbljujoče, da je prišlo do pregretja v inštalaciji, saj bi naj napeljava bila ščitena z ustreznimi varovalkami in bi vsekakor najprej morala pregoreti varovalka. Svetujem, da daš napeljavo pregledati kakšnemu strokovnjaku, da ne bo še kdaj kaj zagorelo."
    },
    {
        "role": "assistant_11",
        "message": "Pozdravljeni,  mene zanimajo daljnovodi, pa me zanima kakšen namen imajo posamezni vodi recimo na tej sliki:      Vidim, da sta po dve skupaj ali sta to L in N? Pa na vsaki strani so tri skupine po dve žici.  Drugo vprašanje ki si mi postavlja je; Nekje sem slišal da so do gospodinjstev speljane tri faze vendar da se to pretvori v eno fazo, tako da imamo to na vtičnici. Ali je to res?"
    },
    {
        "role": "assistant_12",
        "message": "To sta dva trifazna sistema - 2 krat po tri faze (dvosistemski daljnovod). Za vsako fazo sta dva vzporedna vodnika, da se zmanjšajo izgube (korona). Na vrhu daljnovoda je običajno še strelovodna vrv."
    },
    {
        "role": "assistant_13",
        "message": "Tukaj so 3 faze, dvakrat dvojno. A ni korona iskrenje na špici?  Nule tu ni.  Povsod imamo 3 fazni,sistem, vendar lahko vzameš tudi samo eno fazo, če rabiš. Priključki so različni glede na potrebe in na cene.  Bi pa po mojem bilo najbolj smiselno, da enofaznih priključkov ne bi bilo, saj s tem ko nekomu omogočiš tri faze, pomeni bolj simetrično obremenitev faz. Kar je dobro za sistem."
    },
    {
        "role": "assistant_14",
        "message": "kot so že povedali drugi je na sliki daljnovod z 2x 3faze brez nule in ozemljitve nula,ki pride v tvoj dom prihaja iz zvezdišča transformatorja. se pa strinjam z TOMI-jem, da bi morali ukiniti enofazni sistem in uvesti povsod trifaznega saj bi bila tako najbolj simetrična obremenitev energetskega sistema."
    },
    {
        "role": "assistant_11",
        "message": "Hvala.  Torej potem vežejo vsako fazo v eno gospodinjstvo, kar pomeni da lahko tri faze napajajo tri gospodinjstva?  @lovro, kako, da tri fazni sistem bolj simetrično obremenjuje energetski sistem? Ali sploh obstajajo še elektrarne z enofaznimi generatorji?"
    },
    {
        "role": "assistant_14",
        "message": "@assistant_11 je 2. dec 2015 ob 19:32 izjavil:Hvala.  Torej potem vežejo vsako fazo v eno gospodinjstvo, kar pomeni da lahko tri faze napajajo tri gospodinjstva?  @lovro, kako, da tri fazni sistem bolj simetrično obremenjuje energetski sistem? Ali sploh obstajajo še elektrarne z enofaznimi generatorji?  vse elektrarne uporabljajo trifazne generatorje v večini primerov so to sinhronski generatori. zato je boljši, da so vse 3 faze enakomerno obremenjene kot če je ena obremenjena in so ostale dve razbremenjeni. kaj več bodo pa povedali strokovnjaki."
    },
    {
        "role": "assistant_15",
        "message": "Dejmo ne prodajat bučk, no. Zaradi enofaznih obremenitev nimajo elektroenergetski sistemi nobenih posebnih težav, ker so zadeve že v načrtovanju predvidene in ustrezno sprojektiranje. Že pri projektiranju napeljave za eno hišo se pripravi enakomerno in simetrično razporeditev bremen po vseh fazah. Za primer, v ZDA so trofazni priključki za domače uporabnike zelo dragi in precej redki."
    },
    {
        "role": "assistant_16",
        "message": "@assistant_11 je 2. dec 2015 ob 19:32 izjavil:Hvala.  Torej potem vežejo vsako fazo v eno gospodinjstvo, kar pomeni da lahko tri faze napajajo tri gospodinjstva?  @lovro, kako, da tri fazni sistem bolj simetrično obremenjuje energetski sistem? Ali sploh obstajajo še elektrarne z enofaznimi generatorji?  Mi imamo 3 faze v hiši. Vsaka napaja del hiše, najbolje se to vidi ko kdaj vrže eno fazo ven in je tretjina hiše v temi. Takrat delam pravo solato z podaljški do TV, PC..."
    },
    {
        "role": "assistant_15",
        "message": "Če ti vrže fazo ven v tvoji omari, odpraviš napako in dvigneš avtomat nazaj gor. Če ti jo vrže ven v omari poleg števca, kličeš elektro. Če se ti to dogaja pogosto, pokliči električarja, ker imaš očitno problem pri načrtu ali pa izvedbi hišne napeljave. Če se vam to dogaja na trafo postaji (dvomim), kliči elektro."
    },
    {
        "role": "assistant_11",
        "message": "Torej elektrarne imajo 3 fazne generatorje, kar po vodih pripeljejo do gospodinjstev, kjer se samo v 1 gospodinjstvu uporabi vse tri faze na različnih bremenih. Vendar kaj pa električni števci? Če hočeš meriti porabo energije moraš na vseh treh žicah in vse skupaj sešteti, števec je pa samo en."
    },
    {
        "role": "assistant_17",
        "message": "Odgovor: obstajajo tudi trifazni števci."
    },
    {
        "role": "assistant_11",
        "message": "Ja samo števci za gospodinjstva so enofazni, tako piše gor."
    },
    {
        "role": "assistant_17",
        "message": "@assistant_11 je 3. dec 2015 ob 00:11 izjavil:Ja samo števci za gospodinjstva so enofazni, tako piše gor.   Ne, so tudi trifazni."
    },
    {
        "role": "assistant_15",
        "message": "Pri enofaznih priključkih so enofazni, pri trofaznih priključkih so trifazni. Pa ponavadi so potem še dodatni števci na trafo postajah.   Konkretno se enakomerno bremenjenje postavlja takole: V stanovanjskih blokih, kjer stanovanja večinoma ne potrebujejo trofaznega priključka, se da vsako stanovanje na svojo fazo. Pri objektih, kjer je trofazni priklop, večina porabnikov pa enofaznih, se elektro omarice veže tako, da se varovalke po vrsti zamika na faze. 1. varovalka je na 1. fazi, 2. na 2. fazi, 3. na 3. fazi, 4. na 1. fazi, in tako naprej. So za ta namen že pripravljene bakreni mostički, s katerimi skupaj vežeš serije avtomatskih varovalk.  Kdaj pride do težav? Ko je na lokalni transformatorski postaji ena faza bistveno bolj obremenjena, kot ostale dve. V tem primeru lahko pride do premika potencialov, tako faz, kot zvezdišča. Ampak, kot že omenjeno, se to težavo da rešiti s pametnim projektiranjem in do nje pride samo v primeru, ko pri kakšnem večjem trofaznem odjemalcu pride do okvare (npr odleti ena glavna varovalka, motorji se še vedno vrtijo, fazna obremenitev pa postane izrazito nesimetrična). Pa še to se rešuje s tolerancami, ki so precej visoke ravno zato, da naprave preživijo kratkotrajne prenapetosti v lokalnem omrežju zaradi vklopov in izklopov večjih porabnikov ter morebitnih manjših okvar.  Bistveno večji problem za elektro energetski sistem, kot je neenakomerna obremenitev vseh faz, predstavljajo male hišne elektrarne, sploh tiste s fotovoltaiko. Te namreč v fazi načrtovanja distribucijskih omrežij niso bile predvidene, tako da ob bolj obremenjenih sončnih dneh prihaja do lokalnih preobremenitev distribucijske mreže. Problem je predvsem v tem, ker so zaradi subvencij te elektrarne rasle veliko hitreje, kot se je nadgrajevalo omrežja."
    },
    {
        "role": "assistant_18",
        "message": "@assistant_15 je 2. dec 2015 ob 22:07 izjavil:Za primer, v ZDA so trofazni priključki za domače uporabnike zelo dragi in precej redki.  ZDA ni najboljši primer, ker je pri njih čisto drugačen sistem napajanja."
    },
    {
        "role": "assistant_15",
        "message": "Za vprašanje, kot ga postavljajo, je še predober primer. Eno navitje trafota je razdeljeno v dva dela, za normalno delovanje mreže pa moraš enakomerno obremeniti obe polovici. Pa dejansko je high-leg in center-tap stvar distribucije, ker se tak tip omrežja ustvari šele na zadnji transformaciji energije, to je na zadnjem transformatorju pred porabnikom. Sicer res ne najdem podatka, ampak glede na to, da se tudi trofazni sistem precej uporablja v ZDA, bi rekel, da je stvar precej primerljiva z našim sistemom. Ne sicer v sami specifiki, to imaš prav, ampak osnove so iste."
    },
    {
        "role": "assistant_16",
        "message": "@assistant_15 je 2. dec 2015 ob 22:52 izjavil:Če ti vrže fazo ven v tvoji omari, odpraviš napako in dvigneš avtomat nazaj gor. Če ti jo vrže ven v omari poleg števca, kličeš elektro. Če se ti to dogaja pogosto, pokliči električarja, ker imaš očitno problem pri načrtu ali pa izvedbi hišne napeljave. Če se vam to dogaja na trafo postaji (dvomim), kliči elektro.  Fazo je metalo ven v transformatorju in je bilo celo naselje(cca 20 hiš) brez 1 faze."
    },
    {
        "role": "assistant_15",
        "message": "So napako odpravili? Kje je bila?"
    },
    {
        "role": "assistant_10",
        "message": "Tudi meni se je na prejšnji lokaciji dogajalo, da je vrglo ven eno ali dve ali pa tudi vse tri faze. Razlog? Neočiščen gozd, zaradi česar se je ob vetru vejevje dotikalo žic. Tako je povedal mojster z Elektra ter dodal, da se nimam kaj bunit, ker se napajamo preko podeželjskega daljnovoda, ki gre preko nekih hribov ter da naj si kupim UPS. Ob večjem sneženju pa obvezno mrk. Problem so poleg računalnikov še trifazni motorji, ki zelo neradi prenašajo samo eno ali dve fazi."
    },
    {
        "role": "assistant_11",
        "message": "Kaj je to magnetilni tok pri transformatorju in generatorju?"
    },
    {
        "role": "assistant_19",
        "message": "Lahko ti dam primer pri trafotu, pri generatorju pa si pridi gor sam:  Torej pri transformatorju so na sekundarju odprte sponke, kljub temu na primarju seveda teče tok, in temu toku pravimo magnetilni tok. Ta tok ustvari flux v jedru, zato mu pravimo tudi magnetilni tok in brez njega nebi bilo transformatorja."
    },
    {
        "role": "assistant_16",
        "message": "@assistant_15 je 3. dec 2015 ob 21:15 izjavil:So napako odpravili? Kje je bila?  Zaenkrat je stanje normalno. Je pa to bilo bolj redko, enkrat na 2 meseca po 3 izpade vse skupaj. Pred izpadi so nadgradili celotno omrežje, menjali celoten daljnovod ki povezuje naselja (od Podloga preko Ponikve do Velike Pirešice)."
    },
    {
        "role": "assistant_11",
        "message": "@assistant_19 je 4. dec 2015 ob 10:13 izjavil: Torej pri transformatorju so na sekundarju odprte sponke, kljub temu na primarju seveda teče tok, in temu toku pravimo magnetilni tok. Ta tok ustvari flux v jedru, zato mu pravimo tudi magnetilni tok in brez njega nebi bilo transformatorja.   To velja, samo ko so na sekundarju odprte sponke, ali tudi ko je obremenjen?"
    },
    {
        "role": "assistant_15",
        "message": "Magnetilni tok seveda teče v obeh primerih. Vendar ga je razen pri odprtih sponkah praktično nemogoče izmeriti. Predlagam, da si prebereš kakšno knjigo na temo elektromagnetike in delovanja električnih strojev. Npr, Osnove elektromagnetike (Anton Rafael Sinigoj), Električni stroji - temeljna znanja (Damijan Miljavec, Peter Jereb)."
    },
    {
        "role": "assistant_11",
        "message": "Oprosti @assistant_15 in ostali, vendar berem knjige ampak zelo malo razumem. Zato sprašujem v smislu \"Kaj je to\", \"Zakaj je\".  Zato se tudi zahvaljujem za pomoč."
    },
    {
        "role": "assistant_6",
        "message": "Joj, magnetilni tok. Tok na primarju teče že zaradi sklenjenega tokokroga, zaradi upornosti te žice."
    },
    {
        "role": "assistant_11",
        "message": "Ja, seveda teče tok tudi če ni bremena. Stebra transformatorja med seboj ne vidita drug drugega. Vendar kot je SaxsIm omenil, se tako najlažje izmeri magnetilni tok, torej v prostem teku.  Kaj je pa potem magnetilni tok pri generatorju? Generator imam vzbujalni tok, torej ta ki vzbuja rotor kateri je enosmerni. In pa tok ki teče na statorju."
    },
    {
        "role": "assistant_18",
        "message": "Pri generatorju imaš enosmerni tok v tuljavo na rotorju, ki ustvari \"enosmerno\" magnetno polje. Zaradi vrtenja rotorja pa dobiš na statorju \"izmenično\" magnetno polje in s tem tudi izmenično napetost.  Pri transformatorju sta obe tuljavi na miru, zato rabiš izmenični tok v primar, da se bo sploh kaj induciralo na sekundarni strani. Inducirana napetost je namreč sorazmerna spremembi fluksa skozi tuljavo.  Takole po kmečko povedano :)"
    },
    {
        "role": "assistant_11",
        "message": "@assistant_18, ja res je.  Vendar smo zašli v debato kaj je to magnetilni tok. Še posebej me pa zanima kaj je to na generatorju.  Mogoče veš odgovor?"
    }
]