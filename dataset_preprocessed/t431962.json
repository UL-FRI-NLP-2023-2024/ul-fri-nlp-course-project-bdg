[
    {
        "role": "user",
        "message": "Upam, da nisem ponovil že kake letošnje teme, našel sem le nekaj iz prejšnjih let, tisto pa ni vse aktualno, ker se skozi leta nekoliko spreminja.  Torej: -star 24 let -končujem absolventski staž, podaljšali mi ga ne bodo -diplome še nimam, planiram dokončat tja do sredine 2011 -na kake \"kvazi študije\" se samo zaradi statusa ne mislim vpisovat, ker je to zajedanje davkoplačevalcev -na izbiro imam redno zaposlitev ali delo preko avtorske -avtorska mi je bolj všeč, ker mi dovoljuje, da bolj v miru spišem diplomo ... delodajalec mi sproti odvaja 25% akontacije -posledično grem na ZZZS in plačujem vsak mesec 15 € osnovnega zdravstvenega zavarovanja ter 25 € dodatnega zdravstvenega zavarovanja eni od zavarovalnic  Vprašanja: -sem kaj očitnega spregledal? -govori se še o prijavah na zavod za zaposlovanje - to v moji situaciji čemurkoli koristi?  -je potrebno še kako drugo zavarovanje? -kako je z dohodninskimi olajšavami prihodnje leto? Verjetno dobim splošno olajšavo, torej ~3k €? Ima kdo kak link o tem kakšne so davčne stopnje v odvisnosti od zaslužka (da me ne bo kap, ko dobim dohodninsko odločbo)? -ali poleg regresa, dopusta, bolniške in tega, da te banke bolj cenijo, pridobim z morebitno redno zaposlitvijo za nedoločen čas še kako drugo prednost? Davčni pogled (davčne stopnje, olajšave) na eno in drugo situacijo je enak?  Hvala!"
    },
    {
        "role": "assistant_0",
        "message": "-sem kaj očitnega spregledal? Kar se tiče zdravstvenega zavarovanja, je znesek 15EUR (ta znesek ti lahko tudi občina plačuje) samo če si brez dohodkov (oz. da DURS ne ve za njih, se pravi na črno). Ker pa se avtorske pogodbe štejejo kot dohodek pri dohodnini, te stane obvezno zavarovanje (če se sam zavaruješ) nekje 6% od osebnega dohodka (pri neto plači 1000EUR, se pravi bruto nekje 1300EUR za avtorsko, znese zavarovanje okoli 80EUR). Včasih niti niso toliko preverjali tega, ampak odkar je država začela šparat baje da kar preverjajo (vse kar rabijo je vpogled v DURS). Tako da tukaj bo šlo kar nekaj denarja, če boš hotel biti obvezno zavarovan.  -govori se še o prijavah na zavod za zaposlovanje - to v moji situaciji čemurkoli koristi? Koristi ti, če ne misliš nič delati  in boš brez dohodkov oz. če hočeš da ti zavod najde delo. Potem pač dobivaš socialno za tisti čas, ko si brez dela in dohodkov.  -je potrebno še kako drugo zavarovanje? A ni že obvezno dovolj drago? K temu prišteješ še dodatno in imaš kar lep znesek. Kolikor vem se lahko tudi vključiš v ZPIS (pokojninsko zavarovanje aka delovna doba ti teče). To znese nekje 16% od osnove (to je variabilno, naj bi bilo vsaj 60% povprečne plače za posamezni mesec).  -kako je z dohodninskimi olajšavami prihodnje leto? Verjetno dobim splošno olajšavo, torej ~3k EUR? Ima kdo kak link o tem kakšne so davčne stopnje v odvisnosti od zaslužka (da me ne bo kap, ko dobim dohodninsko odločbo)? Splošna olajšava je odvisna od dohodkov (od 3k pa do 6k), več na spodnji povezavi (splošna olajšava ti pripada, če te starši ne uveljavljajo kot vzdrževanega člana pri njihovi dohodnini): http://www.durs.gov.si/si/davki_predpis... Splošna olajšava za študenta pa ti velja samo za delo prek študentskega servisa.  ali poleg regresa, dopusta, bolniške in tega, da te banke bolj cenijo, pridobim z morebitno redno zaposlitvijo za nedoločen čas še kako drugo prednost? Davčni pogled (davčne stopnje, olajšave) na eno in drugo situacijo je enak? Avtorska pogodba je dosti slabša izbira po mojem mnenju, sem tudi sam bil nekaj časa preko njih. Načeloma niti ni namenjena rednemu delu, ampak to noben ne preverja. Akontacije je mislim da 22,5%, glede na to koliko zaslužiš moraš na koncu pri dohodnini ali doplačati (zaslužiš veliko) ali pa ti vrnejo še nekaj (zaslužiš malo). Pri redni zaposlitvi je akontacija ponavadi tako odmerjena, da si na koncu nekje na nuli, kar je velika prednost, če več zaslužiš in je akontacija 22,5% premalo.   Slabost je seveda, da nimaš plačane malice, prevoza, regresa, dopusta, bolniške, zdravstvenega zavarovanja ter delovne dobe (vplačevanje pokojnine). Poleg tega delodajalec nate gleda drugače, če si redno, to je ponavadi spregledan vidik tega. Preko avtorske nikoli nisi enakovreden in tudi plačila ti noben ne garantira na določen dan. Ponavadi nisi deležen kakšnih izobraževanj in morebitnih konferenc in podobnega.  Vse izkušeno na lastni koži"
    },
    {
        "role": "assistant_1",
        "message": "Ma na zavod za zaposlovanje če se prijaviš in nimaš nič delovne dobe.. ne dobiš nič socialne pomoči al kaj je tista reč. Lahko pa zaprosiš za enkratno socialno pomoč, samo mora ti že tečt voda v grlo da ti jo odobrijo.  Pa tam na zavodu so taka bolj slaba dela, kjer težje dobijo delavce in zato pol se obrnejo na zavod za pomoč."
    },
    {
        "role": "assistant_2",
        "message": "@user je 15. sep 2010 ob 17:29 izjavil: -na kake \"kvazi študije\" se samo zaradi statusa ne mislim vpisovat, ker je to zajedanje davkoplačevalcev   S tem se ne strinjam, država pobere davke anyway, jih bodo pa drugje zgonil."
    },
    {
        "role": "assistant_3",
        "message": "Lahko se prijaviš tudi na \"izobraževanje odraslih\", plačaš nekje 100-150eur pri vpisu in tako pridobiš status dijaka, torej delaš lahko preko napotnice, zavarovan si, nimaš pa bonov in podobnih študentarij."
    },
    {
        "role": "user",
        "message": "@assistant_0, hvala za izčrpne informacije ...   Ja, začetno \"navdušenje\" nad avtorsko je nekoliko splahnelo. Sem že na nekaj forumih prebral, da vse skupaj ni tako rožnato, kot se sliši. Akontacije je sicer sedaj 25%, včasih je bilo 22,5%. Mogoče veš še to, kdo tistih 6% plača - jaz sam ali delodajalec?"
    },
    {
        "role": "assistant_0",
        "message": "@user je 16. sep 2010 ob 00:25 izjavil:@assistant_0, hvala za izčrpne informacije ...   Ja, začetno \"navdušenje\" nad avtorsko je nekoliko splahnelo. Sem že na nekaj forumih prebral, da vse skupaj ni tako rožnato, kot se sliši. Akontacije je sicer sedaj 25%, včasih je bilo 22,5%. Mogoče veš še to, kdo tistih 6% plača - jaz sam ali delodajalec?   Plačaš jih ti, lahko bi se edino z delodajalcem zmenil, da ti za toliko poviša plačo (neto). Sem pa se zmotil, ko sem pregledoval tabelo za višino prispevkov (Link) in dejansko, če si sam plačuješ prispevek ni 6% od osebnega dohodka, ampak 6% od bruto zajamčene plače, ki pa je 237,73€ že nakaj časa. Tako da 6% od tega znese res slabih 15€. Ne vem kaj me je tako zmedlo.  Ena slaba novica manj torej. Za tisto plačevanje brez dohodkov pa sem imel v mislih, da če nimaš dohodkov ti teh 15EUR občina prispeva (greš tja in izpolniš neke zadeve)."
    },
    {
        "role": "assistant_1",
        "message": "Kaj sem jas mona ki sem delal preko avtorske za 3.1EUR/h"
    }
]