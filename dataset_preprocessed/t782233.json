[
    {
        "role": "user",
        "message": "Zdravo,  s Funtecha sem včeraj dobil sestavljen PC - procesor AMD Ryzen 7 PRO 4750G z integrirano grafično kartico. Na računalnik imam priklopljena dva monitorja Dell U2415 - eden je povezan preko HDMI kabla, eden pa s kablom DVI D - HDMI. Sam sem namestil OS windows 10, zdaj pa se mi dogaja, da ko se računalnik prižge, da se mi na monitorju pokaže črna slika za nekaj sekund: https://streamable.com/kcloiv; no po nekaj časa pa je samo še črna slika. Ko računalnik nato ponovno zaženem, je spet slika, ampak se vse skupaj hitro ponovi. V čem bi lahko bil problem? Sem pa poskusil že marsikaj: - 2x sem že namestil windowse in celo med nameščanjem se vmes pokaže črno - isto se dogaja, če je priključen samo en monitor - posodobil sem vse najnovejše gonilnike za monitor, grafično kartico in tudi vse posodobitve na windowsu - izključil sem vse naprave iz USB-jev, Ethernet itd.  Je možno, da je kakšen problem v strojni opremi?"
    },
    {
        "role": "assistant_0",
        "message": "Lahko BIOS to reši, lahko pa tudi ne, plošči očitno ni všeč tvoja postavitev monitorjev."
    },
    {
        "role": "user",
        "message": "Kako misliš postavitev monitorjev? To isto se dogaja tudi, če je priključen samo eden od teh dveh monitorjev. Vmes ko zmanjka slike, se za manj kot sekundo pojavijo tudi take pikice: https://ibb.co/5xHxB97, če ta informacija kaj pomaga... Kaj pa bi moral narediti v BIOS-ih da bi mogoče pomagalo? Ni pa možno, da bi bilo to zaradi operacijskega sistema? Sem razmišljal, da bi poskusil namestiti še Windows 7..."
    },
    {
        "role": "assistant_1",
        "message": "Testiraj če Manjaro linux dela. W7 dvomim da bo delal na Ryzen platformi, mogoče W8.1 . Windows 10 je zadnja verzija iz Ms strani ? Bios je zadnji ?"
    },
    {
        "role": "user",
        "message": "Tudi Manjaro linux ne dela, ni se mi sicer pokazal črn ekran kot pri Windowsih, ampak je slika enostavno obstala... Drugače windows 10 je zadnja verzija, za BIOS pa ne vem...Kako lahko preverim za BIOS?"
    },
    {
        "role": "assistant_1",
        "message": "Če ti ni jasno za bios, potem raje pusti. Jutri odnesi kišto nazaj v Funtech, povej kaj je narobe in bodo uredili."
    },
    {
        "role": "assistant_2",
        "message": "BIOS update si naredil?"
    },
    {
        "role": "assistant_1",
        "message": "Glej, op niti ne ve, katero plato ima, niti kako priti v bios.Zato naj odnese nazaj in naj pogledajo majstri."
    },
    {
        "role": "assistant_2",
        "message": "Aha, ja tako bo boljše."
    },
    {
        "role": "user",
        "message": "Problem rešen. Na Funtech sem poslal opis težave in so mi odgovorili, da naj poskusim zamenjati kable in narediti posodobitev BIOS-ov. Ker zamenjava kablov ni pomagala, so mi poslali še navodila, kako posodobiti BIOS-e. Po posodobitvi BIOS-ev vse deluje normalno."
    }
]