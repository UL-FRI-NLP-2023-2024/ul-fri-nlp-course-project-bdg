[
    {
        "role": "user",
        "message": "Doma sva s fotrom potegnila okrog 17 m UTP kabla po podometnih stenskih ceveh. Na enem delu gresta dva UTP kabla poleg antenskega, za kabelsko televizijo.  Zamenjal sem že deset mikrovtikačev in zmeraj isto. Noče se povezat. Nekako sumim, da je mogoče kriva antena, ki je poleg. Je to možno?  Dolžina bi sicer morala laufat, ker sem probal že daljše kable in je delalo normalno. Konektorji so prav zvezani. Ena možnost je sicer še ta, da so se kabli kje čudno zvili in nimajo več dobrega stika.  Ima kdo mogoče kakšno idejo? Hvala."
    },
    {
        "role": "assistant_0",
        "message": "Kakšno žilo ima kabel ? Trdo ali mehko (pleteno). Izklopi antenski kabel, če se da in probaj ponovno  Si prepričan, da pravilno konektiraš ? Druga varianta je pa, da ti sam sistem nagaja."
    },
    {
        "role": "user",
        "message": "Mehek je. Navadni draka comteq UTP kabel, CAT 5e.  Konektorje sem dobro zvezal, ker sem jih menjal že najmanj dvakrat. Sprva sem sumil, da so krivi ti, ampak po moje niso. Danes pride fotrov sodelavec in bo malo pomeril. Problem je, da nimava tistega daljinskega testerja, ki ga imajo telekomovci. Zato se mi pa več ne da letat iz sobe v sobo.  Eventualno se računalnik na en kabel poveže, na drugega pa sploh ne. Ko je vklopljen (zelo šibko delujoč) kabel, se načeloma mrežna in router povežeta (rumena dioda je prižgana, zelena včasih malo zautripa, sinhronizira pa se najmanj minuto, če ne več), vendar se internet ne zgane. Po lokalni mreži je prenosa mogoče za 640 KB/s, moralo bi pa šibat vsaj 8 MB/s. Kabla rabim obvezno dva (eden je internet, drugi je TV komunikator). Kabelske se bomo konec koncev tudi znebili. Kasneje bom probal edino odklopit kabelsko v moji sobi, ki je sicer slepi vod (od razdelilnika na podstrešju v vtičnico, na kateri trenutno ni več TV)."
    },
    {
        "role": "assistant_0",
        "message": "Če je res toliko šumov v okolici pa uporabi Cat 5E FTP kabel, sicer malenkost dražji ampak bolj ziher. No, sicer lahko vzameš tudi Cat6 FTP, sam boš konektorje malce težje dobil. [>:D] [>:D]"
    },
    {
        "role": "assistant_1",
        "message": "Eno vprašanje... Si prav zvezal tudi parice (barve) 1 in 2 , 3 in 6 , 4 in 5 , ter 7 in 8 ????"
    },
    {
        "role": "assistant_2",
        "message": "Saj zveže lahko kakor mu paše ni treba po vrsti, važno je, da če je na eni strani prva zelena mora na drugi strani tudi bit prva zelena, itd..."
    },
    {
        "role": "assistant_0",
        "message": "Oh, veš da ni."
    },
    {
        "role": "assistant_3",
        "message": "Nima veze, če je koaksialni kabel zraven. Ko si vlekel UTP, si ga verjetno poškodoval, ker je kabel mehki. Za v cev raje uporabi trdi kabel. In pazi, tudi konektorji se razlikujejo - za trdi in za mehki kabel. Če nimaš pravih, skoraj sigurno ne bo delalo."
    },
    {
        "role": "user",
        "message": "Evo, zadeva je porihtana in že deluje.  Rabili smo: - boljše klešče - boljše vtikače - malo manj žice na koncu  Ko smo to zvezali \"ravno\" (tako kot pravi @assistant_3, ki ima prav, da je pomembno samo to, da sta oba konektorja na koncih ožičena z isto žico - zmeraj pa mora biti po parih 1 + 2, torej ena barvna in ena barvna bela, ker ima vsaka v paru kontra fazo od druge). Samo crossover kabli se delajo drugače. No, te konektorje smo potem dali gor in je zadeva takoj zalaufala BP.  Zanimiv pa je bil benchmark ... 100 mbps na 20 m je na koncu samo 85-90 mbps (windows tega seveda ne zazna, ampak odčita speed z interfacea). Pretirano se ne sekiram za to izgubo teh treh MB/s, ker imata tudi kabla radikalne smeri inštalacije. Po izračunih smo ponucali ene 30 % kabla samo zaradi ovinkov in podobnega. Je pa vsaj brez sledi in elegantno narejeno. :)  Hvala vsem, ki ste sodelovali. :)"
    },
    {
        "role": "assistant_2",
        "message": "@assistant_0: pri navadnem utp kablu je samo važno če je na prvi strani zelena v enki, mora bit na drugi tudi in če je oranžna naprimer v šestki, mora na drugi strani bit tudi v šestki, nekako takole:     Torej, nima veze razpored, veze ima samo to, da kakršen je razpored na eni strani, mora bit tudi na drugi, pa pika :). Crossover je pa druga pesem, to pa ja..."
    },
    {
        "role": "assistant_4",
        "message": "ViP:  To ni res."
    },
    {
        "role": "assistant_4",
        "message": "In BTW: na ST sem videl že več ko eno temo, ko je folk mel probleme ravno zaradi tega- železničarskega načela \"saj žica je žica, važno da se barve ujemajo na obeh konektorjih\"..."
    },
    {
        "role": "assistant_0",
        "message": "ViP, tisto je lahko veljalo za Cat3 kable. Če boš to naredil na cat 6 kablu je enako, kot bi se ustrelil v koleno."
    },
    {
        "role": "assistant_2",
        "message": "OK, res ne bom govoril kot strokovnjak, ampak bom rekel tole: kom sem si sam delal mrežo, sem utp kabel (CAT5) razporedil kot mi je pasalo, s kleščami namontiral jeziček na koncu, ter na drugi strani naredil enako razporeditev. Net dela človeku zdaj že nekaj let, pa je bilo takrat kabla za 50 metrov, potem pa ne vem :) Še vedno trdim, ni važno kako, važno da je na obeh straneh prva bela, druga rdeča, treja srebrna mrbit, pa tako naprej in bo delalo bp..."
    },
    {
        "role": "assistant_2",
        "message": "Evo, imel sem prav... ni mi dalo miru, ker sem vedel, da sem takrat mrežo delal po enem vodiču na s-t, pa sem ga šel iskat... V  tem vodiču iz leta 2002 prav tako piše ČE SE PRI RAZPOREDITVI ŽIC ZMOTITE NA ENI STRANI, SE MORATE TUDI NA DRUGI, TOREJ VAŽNO DA JE RAZPOREDITEV ENAKA !"
    },
    {
        "role": "assistant_4",
        "message": "Ta, ki se je zmotil na eni strani in to kompenziral z zmoto na drugi strani, se je zmotil, ko je pisal članek."
    },
    {
        "role": "assistant_5",
        "message": "potrjujem!  @assistant_4 ima prav!"
    },
    {
        "role": "assistant_6",
        "message": "Kot je povedal @assistant_4, je razpored žic ZELO važen. Kolikorat sem moral menjavati konektorje za \"kvazi\" majstrom, ker zadeva ni delala ali pa je delala zelo počasi. Na 2 metra je mogoče vseeno, kakšen je razpored žic, ko pa so razdalje večje, pa zadeva ne deluje, če ni narejeno tako, kot mora."
    },
    {
        "role": "assistant_7",
        "message": "Le zakaj bi bili potem kabli pleteni, če itak nima veze, samo da so iste žice na istih pinih na obeh straneh kabla?? 10/100Mbps mreže oddajajo na pinih 1, 2 in sprejemajo na 3, 6. Oddajaš po eni parici sprejemaš po drugi. Če vežeš vse skup lepo \"po vrsti\" bo šlo sprejemanje po dveh paricah, če to potem še deluje imaš zelo kratek kabel (<10m). Torej ena parica (barva in črkana iste barve) na pina 1, 2 in druga parica na 3, 6. Zdej a si obrnil in imaš najprej polno in potem črtkano nima veze. Ali si namesto oranžne vzel modro ima nekaj veze, ker so parice različno pletene skozi kabel."
    },
    {
        "role": "assistant_2",
        "message": "Jah, kaj naj rečem, pol je bla pa sreča, da ta kabel še vedno dela (dolžina preko 50 metrov) pa je bil zvezan skupaj čisto navzkriž, samo da je na obeh straneh enako in prenosi so čisto normalni za 100mb mrežo..."
    },
    {
        "role": "assistant_8",
        "message": "Preberi si malo o kapacitivnostih linij... če pa imaš preveč časa, si zgradil 3D model v Comsolu in boš videl, zakaj je važno, da uporabiš ustrezne pare žic."
    },
    {
        "role": "assistant_7",
        "message": "Daj @assistant_2 poglej na konektor kako gredo dejansko barve po vrsti po tem tvojem čisto navzkrižnem 50m kablu..."
    },
    {
        "role": "assistant_4",
        "message": "Sploh pa se bodo stvari na tekm kablu lahko zelo zapletle, ko boš dal enkrat gor 1 GBit Ethernet naprave.  Te prenašajo signale po vseh štirih paricah analogno in računajo na določene lastnosti paric.  Nikoli ne bom razumel, zakaj folk insisitira na sekanju ovinkov in vožnji v škarjice na podorčjih, na katerih ne vedo veliko. Kaj hudiča je bilo prišparano s karnekim razporedom žic ?"
    },
    {
        "role": "assistant_0",
        "message": "@assistant_4. Glih danes bom konektiral Cat 6 FTP kabel. So še kakšne posebnosti, na katere je treba paziti ? Kolikor vem, je pinout enak kot pri cat 5."
    },
    {
        "role": "assistant_4",
        "message": "Pojma nimam. Razpored je najbrž enak, mogoče so kake posebnosti v konektorjih, najbrž je tudi detajla ali dva o povezovanju prevodnega \"skina\" na oklop konektorja ( masa ).  Nejbolje, da poiščeš kaj na netu o tem..."
    },
    {
        "role": "assistant_0",
        "message": "Konektorji imajo kovinski oklop. Povezovanje plašča z samim oklopom je izvedeno s stiskanjem, podobno, kot pri antenskem kablu.  Na netu sem pa že iskal in ni prav veliko napisanega. Edina informacija je, da je potrebno te stvarce dobro ozemljiti zaradi dielektričnih lastnosti kabla."
    },
    {
        "role": "assistant_9",
        "message": "Glede miksanja barv, saj \"dela\".  Tudi če slučajno tak miks nekako dela, to ni OK. Pripelje do do tega, da bo vsak resen monter poščipal konektorje stran in razporedil žile tako kot mora biti in po možnosti še vprašal kdo je delal pred njim. In seveda pretekle težave z mrežo zlahka pripisal nestrokovnosti predhodnika, ki niti osnov nima pošlihtanih.   In tako ideja: bom zvezal po svoje, pa ne bo nihče znal popraviti za menoj (v eni rač. firmi na Jesenicah so imeli tak način), je lep strel v lastno koleno. Omenjeno firmo so odpikali že skoraj vsi. Pravilno."
    },
    {
        "role": "assistant_0",
        "message": "Ahh nevermind. Itak konektorji ne pašejo. Mogoče bi moral nabaviti 8P8C konektorje. Cat 6 FTP RJ45 zgleda, da niso dobri, kabel pa bi bil dober za 10Gbit network .. ti šment ti [:D]"
    },
    {
        "role": "assistant_10",
        "message": "Kolikor vem, naj bi se Cat6 patch kable delalo samo strojno."
    },
    {
        "role": "assistant_0",
        "message": "Dejansko je ta kabel bolj mišljen za razpeljevanje do panelov in raznoraznih vtičnic. Je pa F FTP, vsaka parica oplaščena v res debeli foliji in nato vse skupaj še enkrat oplaščeno [:D]  Zihr je zihr !"
    }
]