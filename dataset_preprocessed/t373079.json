[
    {
        "role": "user",
        "message": "Pozdravljeni  Zanima me vaše mnenje, kje bi bilo najbolje, da postavim ventilator za optimalen zračni pretok.  Ohišje je Antec Thee Hundred, katero ima privzeto vgrajena dva ventilatorja. En je 12cm, drugi 14cm (zgornji levi del slike). Dodatno sem še vgradil dva 12cm, za intake (spodnji desni del slike).  Za ta hladilnik (Mugen II) je priporočeno, da je ventilator pritrjen na daljšo stranico, ter da zrak priha v hladilna rebra (torej zajame vse heat-pype).  Optimalna rešitev bi bila, da bi hladilnik zavrtel za 90°, ventilator namestil na spodnji strani daljše stranice (2). Samo tega zaradi velikosti hladilnih reber ter hladilnika na ramih ne morem narediti (obkrožen del, kot vidite je že sedaj zelo malo prostora)  Edino rešitev katero trenutno vidim, je da bi ventilator namestil na (1), ter ga obrnil, torej da bi zrak sesal iz reber, namesto da bi pihal nanje.  Kakšni predlogi ?    Trenutna postavitev v ohišju"
    },
    {
        "role": "assistant_0",
        "message": "Kaj pa če rame premakneš v modre slote in hladilnik namestiš nasproti enke (1)?"
    },
    {
        "role": "user",
        "message": "Kaj pa če rame premakneš v modre slote in hladilnik namestiš nasproti enke (1)? Glede hlajenja bi bila kar dobra rešitev, samo nevem če bi to delovalo, da bi rama bila v dimm slotih 3 ter 4. Pa še to bi bila le začasna rešitev, namreč v kratkem nameravam dokupit še dodatne 4GB (2 palčki), tako da ta postavitev ne bi več delovala."
    },
    {
        "role": "assistant_1",
        "message": "Obrni hladilnik tako, da bosta dolgi stranici vodoravni.  @ edit  Aja ne moreš. Slabo sem prebral."
    },
    {
        "role": "assistant_2",
        "message": "Edino rešitev katero trenutno vidim, je da bi ventilator namestil na (1), ter ga obrnil, torej da bi zrak sesal iz reber, namesto da bi pihal nanje.  Kakšni predlogi ?  Točno ta."
    },
    {
        "role": "assistant_3",
        "message": "Naredi si kvazi fan-duct iz dveh kosov pleksija ali pa preprosto pozabi na te težave."
    },
    {
        "role": "assistant_4",
        "message": "Vent od Mugena daš lepo na levo stran tako da ti bo pač pihal v dvd enoto. stvar rešena..."
    },
    {
        "role": "assistant_5",
        "message": "Ventilatorja spredaj ti dovajata zrak v ohišje, ventilator napajalnika ti piha ven ali noter, na zadnji steni mora ventilator zrak vlečt ven iz ohišja, poleg ventilatorja na vrhu, ki ravno tako vleče vroč zrak iz ohišja, ne vidim prav nobene potrebe po še kakšnem dodatnem ventilatorju. Lahko sicer pritrdiš še ventilator nasproti že obstoječega, vendar mora obvezno vleč zrak od reber, zaradi pretoka zraka. Če ga boš obrnil narobe, bo zadeva bolj topla. V glavnem je tako, da mora zrak krožit, torej spredaj not, zgoraj, spodaj in zadaj pa ven, če hočeš doseči najboljši način pretoka zraka."
    },
    {
        "role": "assistant_6",
        "message": "Jaz imam ventilator na poziciji 2 (kar je ena od opcij Mugena II) in piha navzgor. Seveda pa morata biti ram slota 1 in 2 prazna.  Ne vem, če je sesanje dobra opcija, saj po mojem mnenju zračni tok zajame manj hladilnih reber kot pa vpihovanje. Res pa je, da tega nisem prizkusil v praksi.  Tudi rešitev na poziciji 1 se mi ne zdi dobra, saj razbija kroženje zraka v smeri spodaj desno proti levo navzgor.  Morda je še najbolje vsako od rešitev preizkusiti in izbrati tisto, pri kateri bodo (ob enakih pogojih seveda) temperature najnižje.  Prihodnjič pa pred nakupom hladilnika bolj premisli in natančno premeri (morda s šablono/modelom iz kartona) razpoložljiv prostor za namestitev hladilnika."
    },
    {
        "role": "assistant_6",
        "message": "Naredi si kvazi fan-duct iz dveh kosov pleksija ali pa preprosto pozabi na te težave.  Kako bi zgledal ta duct?"
    },
    {
        "role": "assistant_3",
        "message": "Tako da pokriješ 2 stranici hladilnika ter preprečiš mešanje izrabljenega zraka s svežim."
    },
    {
        "role": "assistant_6",
        "message": "Če že ne želiš podati odgovora za konkretenprimer, prosim vsaj ne ponujaj nekih kvazi filozofskih odgovorov.  Saj računalnik ni podmornica !"
    },
    {
        "role": "assistant_3",
        "message": "WTH ?  Saj lahko naredi zadevo tudi iz kartona, ki ga samo prelomi. Toliko da vidi kako deluje.  En kos na spodnjo stran hladilnika, kjer so pci-e reže, drugi na zgornjo ki je obrnjena navzven, kjer se nahaja stranica računalnika. Tista 2 ventilatorja bi potem poskrbela za odvajanje vročega zraka."
    },
    {
        "role": "assistant_6",
        "message": "No, to je že bolje. Čeprav dvomim, da bo dovolj za dobro hlajenje.  Pa še nekaj bo precej grelo notranjost - grafična kartica (predvidevam, da vsaj kaka 4870), tako da bo šel tudi ta topel zrak prek hladilnika.  Vsekakor pa je bolje preizkusiti kot govoriti na pamet.  PS: Moj sarkastičen komentar se je nanašal predvsem na \"mešanje izrabljenega zraka s svežim\". Mislim, da je ustrezna terminologija le hladen - topel zrak, vse ostalo je bolj pesniška svoboda."
    },
    {
        "role": "assistant_3",
        "message": "Kakor za koga. V veliko sistemih sem opazil da se vroč (izrabljen ker je njegov edini namen hlajenje) zrak preprosto vrtinči okoli ventilatorja ter skozi rebra nazaj v ventilator. Posledično imaš namesto 30 stopinj C vroč zrak, takega ki ima temperaturo krepko čez 40 stopinj celzija. Temperature na hladilniku so tako višje učinkovitost hlajenja pa je zmanjšana."
    },
    {
        "role": "assistant_7",
        "message": "Saj lahko daš več ventilatorjev na mugen 2... a se to splača? ker če se bom jaz še enga dokupil"
    },
    {
        "role": "user",
        "message": "Hvala za dosedanje odgovore.   Pa še nekaj bo precej grelo notranjost - grafična kartica (predvidevam, da vsaj kaka 4870), tako da bo šel tudi ta topel zrak prek hladilnika. Grafična kartica je SAPPHIRE VAPOR-X HD4890, katere dolžina je enaka dolžini matične plošče (glej prvo sliko). Zaradi tega mislim, da bi ta grafična predstavljaja nekakšen zid za zračni tok in bi bilo bolje, če jo premaknem nižje, na primer PCI-E 4 (naslednji slot - na sliki ni viden, ter posledično premaknem tudi disk). Zanima me če bo zaradi tega performančno grafična kartica delovala kaj slabše (ker ni na primarnem PCI-E vodilu) ?"
    },
    {
        "role": "assistant_8",
        "message": "Zanima me če bo zaradi tega performančno grafična kartica delovala kaj slabše (ker ni na primarnem PCI-E vodilu) ? Jah, je tisto vodilo sploh PCI-E 16x? Glej navodila od plate."
    },
    {
        "role": "assistant_6",
        "message": "Ni problema, imaš tapravo matično!"
    },
    {
        "role": "assistant_9",
        "message": "Kakor za koga. V veliko sistemih sem opazil da se vroč (izrabljen ker je njegov edini namen hlajenje) zrak preprosto vrtinči okoli ventilatorja ter skozi rebra nazaj v ventilator. Posledično imaš namesto 30 stopinj C vroč zrak, takega ki ima temperaturo krepko čez 40 stopinj celzija. Temperature na hladilniku so tako višje učinkovitost hlajenja pa je zmanjšana. aja? kako si pa to gledal?"
    },
    {
        "role": "assistant_3",
        "message": "Aparat za meglo in veliko potrpljenja."
    },
    {
        "role": "assistant_10",
        "message": "Malce si bom sposodil temo: Imam p5q pro, q9550@3,8 (mugen 2). northbridge se mi precej greje (na otip zelo vroč, po nekaj sekundah je skoraj nevzdržno), pravtako tudi ram ni ravno hladen. imam en 12 cm ventilator, ki sem ga dal v notranjost ohišja, ter ga usmeril proti NBju ter ramom. ali je taka postavitev slaba, v smislu, ali bi tok zraka motil ventilator od mugna? ali bom tako sploh kaj pridobil na hlajenju NB ter rama? ventilator sem priklopil na 3-pinski priključek, ki je sicer namenjen za PSU, v upanju da bom lahko obrate zbil do neslišnega delovanja. na dveh 3-pinskih priključkih na plati imam že 2 ventilatorja, ki delujeta z nižjimi obrati. Kako uravnati obrate tega venta?  za lažjo predstavljivost prilagam dve sliki:"
    },
    {
        "role": "assistant_5",
        "message": "Pravilna postavitev ventilatorjev je zaradi pretoka zraka približno taka -  en ventilator spredaj, vleče zrak v notranjost,  ventilator na procesorju, mora pihat proti zadnjemu koncu  en ventilator mora na zadnji steni vlečt topel zrak iz ohišja, ta, ki si ga dodatno postavil tja, nima kakšne velike funkcije, če ni celo bolje, da ga umakneš. Če se ti sistem zelo greje, poglej v AGT za ohišje ANTEC 300, saj ima napajalnik spodaj, tako da se skozi zgornjo in zadnjo odprtino, računalnik zelo lepo hladi (v tem zgornjem delu, so skupaj natlačene najbolj vroče komponente, razen grafike - napajalnik, procesor, južni in severni most, RAM-i, DVD enota, tako, da zrak praktično ne kroži), cena je bila pred novim letom 49EUR - odlično in dokaj lepo ohišje. Pomagalo bi tudi, da narediš odprtino na vrhu in ta ventilator montiraš tako, da bo zrak pihal ven."
    },
    {
        "role": "assistant_11",
        "message": "Imaš enako konfiguracijo kot jaz (q9550, p5q pro), kot vidim tudi v dobro ohlajenem ohišju (antec 300). Ne sekiraj se ne rabiš dodatnega hlajenja. Jaz imam enak sistem, le da je na 3.6GHz v tako majhnem pretoku zraka da se nimaš ti kaj za sekerat. Če imaš dejansko ohišje Antec 300 (sem skoraj ziher) potem recimo poskrbi da imaš spredaj ventilator ali dva, ni pa nujno. Hladilnik na matični pa je pri tej matični izredno vroč, ker je skupaj povezan northbridge ter mosfeti, ki se izredno grejejo (normalno). Mosfeti \"severno\" od procesorja pa niti nimajo hladilnika (zanimivo). So narejeni za take temperature. Ne sekiraj se. Komot odstraniš ventilator."
    },
    {
        "role": "assistant_10",
        "message": "Kot je opazil @assistant_11, imam Antec 300. Spredaj imam dva ventilatorja, zadaj enega, ter zgoraj enega. Tega, za katerega to sprašujem, sem imel prej na stranici, zdaj pa eksperimentiram z njim. Mislil sem, da bi lahko bilo kaj narobe z matično na dolgi rok, ker je NB tako vroč, zato sprašujem. Torej ni taka kriza? Se da s kakšnim programom pogledat temp northbridga? čist tko iz firbca  naj dam ventilator na stranico? napajalc je lc6600 z zelo razmetanimi kabli (groza, morm zrihtat enkat), se mi zdi da kabli precej omejujejo zračni tok, ki prihaja od spredaj. bi mi stranski vent kaj pomagal, ali je odveč? LP"
    },
    {
        "role": "assistant_11",
        "message": "Stranski venti ti bo pomagal predvsem pri grafični. Na dolgi rok ne bo nič z matično, temp. northbridga žov ne morš ugotovit ker tam ni temperaturnega senzorja pri tej matični. Tisti ventilator montiraj če ti paše, ampak bo pri pasivnih hladilnikih največ opravil pretok ohišja, torej počisti kable pa bo najbolje. Pa še ena stvar, ko ti preverjaš temperaturo z roko prekineš pretok. Ko je stranica zaprta so stvari drugačne, tako da jo le zapri.   P.S. če hočeš prah pustiti zunaj ohišja ne uporabljaj ventilatorja na stranici (ker nima prašnih filtrov). Jaz sem le zamenjal stranici, tako da je luknja, skozi katero naj bi prišel prah za matično, preprosta stranica brez lukenj pa na levi strani. Pa še izgleda lepše, če ne boš uporabljal ventilatorja.  LP"
    },
    {
        "role": "assistant_10",
        "message": "hvalaza nasvet, bom ventilator raje uporabil v kakšnem drugem računalniku"
    }
]