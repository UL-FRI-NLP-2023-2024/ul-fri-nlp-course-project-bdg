[
    {
        "role": "user",
        "message": "Sestra ima blokado računa in se vedno pritožuje, da ji banka ne dovoli dvigniti celotnega minimalca. Pravi, da ji po izvršbi (poroštvo kredit) od celotne plače na bančnem računu ostane znesek manj ali do višine minimalne plače, torej cca. 600+ eurov, dvigne pa lahko le 550 eurov? Več ji banka oz. bančna uslužbenka ne dovoli menda zaradi kritja stroškov računa ali stroškov izvršbe, tako da po vsakem nakazilu na računu ostane okoli 50eurov, ne glede na višino nakazila (do zneska minimalne plače). Denar lahko dviguje samo pri bančnem okencu poslovalnice, kjer ima odprt račun. Torej ne more opravljati bančnih storitev preko klika ali bankomatov.   Ima kdo izkušnje s tem? Sprašujem zato ker me zanima, če za to obstaja kakšna zakonska podlaga, ker znanec, ki je imel izvršbo trdi, da je pri drugi poslovalnici lahko dvignil znesek po izvršbi do višine minimalca v celoti."
    },
    {
        "role": "assistant_0",
        "message": "To so splošni pogoji banke, najbžr, torej del pogodbe, ki jo je sklenila z banko, kjer je zapisano, kakšni so stroški banke v primeru izvršbe. Torej pustijo del, ki mora biti puščen, kar pa ne pomeni, da ni dolžna plačati stroškov tega posla. Posel kot vsak drugi, tudi če se v tem primeru tiče izvršbe."
    },
    {
        "role": "user",
        "message": "Glede na višino zneska sklepam na ziheraštvo banke. Je pa vsekakor smiselno, če so stroški banke oz. vodenja računa oz. izvršbe okoli 50 eurov mesečno? Stroški izvržbe se predivedam sicer trgajo z računa že ob izvršbi?"
    },
    {
        "role": "assistant_0",
        "message": "1. Glavnica. 2. Stroški upnika + sodna taksa. 3. Zamudne obresti od glavnice. 4. Pogodbeni stroški dolžnika po pogodbi z banko, določeni v splošnih pogojih v znesku 50 EUR. Pogledaš splošne pogoje in preveriš (cenik)."
    },
    {
        "role": "user",
        "message": "Preveril in ti stroški kot kaže znašajo od 30 do 38 eurov odvisno od banke. Ampak kolikor razumem ji minimalna plača na računu ostane po izvršbi/plačilu vseh štirih omenjenih točk zgoraj (1., 2., 3., 4.)."
    },
    {
        "role": "assistant_0",
        "message": "Ne. Samo 1 do 3."
    },
    {
        "role": "user",
        "message": "Pravkar govoru z njo in pravi, da ne. Tudi 4. Znesek okoli 50 eurov ji po dvigu ostane na računu celoten mesec in se prišteje k znesku naslednje plače. Torej se na ta način hitreje poplača glavnica, ziheraštvo banke torej?"
    },
    {
        "role": "assistant_1",
        "message": "Od sprejema novele ZIZ-K dne 4.8.2015 banka za pokritje svojih stroškov izvršbe ne sme več posegati v znesek, ki je izvzet iz izvršbe oz. na katerega je izvršba omejena:  »102.a člen (Nadomestilo izvrševalca sklepa o izvršbi)  Če izvrševalec sklepa o izvršbi dolžniku zaračunava posebno nadomestilo za izvajanje dejanj na podlagi sklepa o izvršbi ali zavarovanju, tega nadomestila ne sme poravnati iz prejemkov, ki so po 101. členu tega zakona iz izvršbe izvzeti, v primeru izvršbe na prejemke, na katere je po 102. členu tega zakona izvršba omejena, pa ne iz zneska, ki ne presega višine 76 % minimalne plače, če dolžnik preživlja družinskega člana ali drugo osebo, ki jo mora preživljati po zakonu, pa tudi zneska v višini prejemka, določenega za osebo, ki jo preživlja dolžnik, po merilih, ki jih določa zakon, ki ureja socialno varstvene prejemke, za dodelitev denarne socialne pomoči.«.  To velja za sodne izvršbe. Za davčne izvršbe pa so drugačna pravila."
    },
    {
        "role": "assistant_2",
        "message": "Se pravi, ji trgajo na podlagi sklepa o izvršbi, v takšnem primeru ji mora ostati od dohodkov iz delovnega razmerja vsaj 76% minimalne plače, tj. 600 EUR, če koga preživlja, pa še več. Najprej naj zadevo preveri na banki, kaj je s temi 50 EUR, ki ostajajo vedno na računu."
    },
    {
        "role": "assistant_3",
        "message": "Kolikor vem sta 2 tipa izvršb.. Pri eni ti ostane cc 600 pri drugi cc 550 eur - mislim, da gre za navadno pa davčno.. Če bi bila pa za preživnino pa se spuščaj o še veliko nižje."
    },
    {
        "role": "assistant_2",
        "message": "Ja, ampak če gre za poroštvo za kredit, potem tu nima davčna nič."
    },
    {
        "role": "assistant_3",
        "message": "Tudi če gre za poroštvo bi morala banka sprostiti vsa sredstva - če se plačuje kredit redno. Če se ne pa lahko trgajo, saj je takrat podpisala poroštvo in majo sigurno nekje notri, da lahko trgajo tudi od poroka. Vprašanje je ali se kredit plačuje redno ali uveljavljajo poroštvo za teh 50 evrov. Pri tem ni nujno, da gre za izvršbo. Lahko je banka le poslala poroštveno izjavo v uveljavitev. če imata oba račun na isti banki to sploh ni problem in se trga direktno iz računa poroka.  Banka sama od sebe ne sme zadržati 50 eur sredstev kot garancijo. Kot prvo ne ker se morajo naslednji mesec uporabiti za poplačilo izvršbe. Kam dajo tistih 50 eur je sedaj vprašanje."
    },
    {
        "role": "assistant_4",
        "message": "Od sprejema novele ZIZ-K dne 4.8.2015 banka za pokritje svojih stroškov izvršbe ne sme več posegati v znesek, ki je izvzet iz izvršbe oz. na katerega je izvršba omejena:   >>102.a člen (Nadomestilo izvrševalca sklepa o izvršbi)  Če izvrševalec sklepa o izvršbi dolžniku zaračunava posebno nadomestilo za izvajanje dejanj na podlagi sklepa o izvršbi ali zavarovanju, tega nadomestila ne sme poravnati iz prejemkov, ki so po 101. členu tega zakona iz izvršbe izvzeti, v primeru izvršbe na prejemke, na katere je po 102. členu tega zakona izvršba omejena, pa ne iz zneska, ki ne presega višine 76 % minimalne plače, če dolžnik preživlja družinskega člana ali drugo osebo, ki jo mora preživljati po zakonu, pa tudi zneska v višini prejemka, določenega za osebo, ki jo preživlja dolžnik, po merilih, ki jih določa zakon, ki ureja socialno varstvene prejemke, za dodelitev denarne socialne pomoči.   Tole je druga zadeva.  Se pravi, ji trgajo na podlagi sklepa o izvršbi, v takšnem primeru ji mora ostati od dohodkov iz delovnega razmerja vsaj 76% minimalne plače, tj. 600 EUR, če koga preživlja, pa še več. Najprej naj zadevo preveri na banki, kaj je s temi 50 EUR, ki ostajajo vedno na računu.   Na računu ji mora ostati 76% minmalne plače v primeru davčne izvršbe in minimalna plača v primeru navadne (sodne), kar očitno ji. Kaj in kako banka lahko čara z zadrževanjem \"rezerve\" pa tudi meni ni jasno. Mogoče na banki radi vidijo, da imaš + na računu? Skratka zanimivo vprašanje, če je temu kar navaja OP res tako?"
    },
    {
        "role": "assistant_3",
        "message": "tam navaja Pravi, da ji po izvršbi (poroštvo kredit) ..   Verjento gre za to, da so vnovčili poroštvo na nekem kreditu. Samo zanimivo je, da blokirajo celotna sredstva. Vprašanje je ali je obrok kredita 50 eur in ali ima dejansko blokado - izvršbo, ki je vidna tudi v sisbonu ali samo za rezervacijo sredstev."
    },
    {
        "role": "user",
        "message": "Ima dejansko blokado, kot piše.  In zgodba se nadaljuje. Dogajanje na računu smo preverili z izpiski preko spletne banke. Tistih omenjenih 50 eurov se od dviga plače dalje valja na računu. Kot rečeno vse ostale stroške v povezavi z izvršbo si banka trga že ob poplačilu izvršbe, ta preostanek, ki ji ga na banki ne dovolijo dvigniti pa se prenaša v naslednji mesec (do novega izplačila in izvršbe). Zadnjič sva za hec skupaj šla do druge poslovalnice iste banke v sosednjem mestu. In začuda problemov z dvigom preostanka na računu ni bilo... Novega izplačila sicer še ni bilo, banka si je v tem času trgala približno 3 eure stroškov za vodenje računa, razliko do 50 eurov pa je dvignila brez vprašanj. Meni nič jasno, sestri še manj, mislim WTF!?"
    },
    {
        "role": "assistant_5",
        "message": "Očitno gre za banko prijaznih ljudi. :)"
    }
]