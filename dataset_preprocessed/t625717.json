[
    {
        "role": "user",
        "message": "Pozdravljeni,  zadeva je resna, upam da kdo zna pomagat, svetovat :)  Od 1.11-3.11 je bilo na mojem računu izvedenih 17 spletnih transakcij za skupno dobrih 1000eur (račun pri abanki, visa electron). Vse so bile storjene proti moji volji in iz nekih tujih strani/spletnih trgovin (oblačila, letalske karte, prodaja domen...(več ali manj ameriške ali francoske strani)). Kako je lahko do tega prišlo!!!? Ima mogoče kdo podobne izkušnje ???  dodatno:  S tem računom sem vedno plačeval samo preko spleta. Zadnja moja transakcija je bila izvedena pred mesecem dni. Moram poudarit, da so me danes KLICALI IZ BANKE, in rekli da preverjajo moje transakcije (kako to?). Seveda mi ni bilo nič jasno in sem rekel naj blokirajo račun. Če me nebi klicali verjetno sploh nebi ugotovil in bi bil ob ves denar. Na banki so mi rekli moram počakati še 9 dni, da lahko sploh podam reklamacijo, nato grem na policijo in se vrnem nazaj na banko da poizkusijo zadevo rešit. Kakšne so šanse da dobim denar nazaj? Se je komu to že pripetilo? Kaj lahko naredim? Tisoč evrov ni majhen denar  Kakršen koli nasvet, informacijo ali izkušnjo bi rad slišal :)"
    },
    {
        "role": "assistant_0",
        "message": "Eno izkušnjo ima en tip v slo in je dobil denar nazaj. http://www.rtvslo.si/gospodarstvo/nlb-b..."
    },
    {
        "role": "assistant_1",
        "message": "Mojo Viso electron so 3 leta nazaj nepridipravi uporabili za nakup v neki spletni trgovini in me oškodovali za 170€. Na banki (banka Koper) sem izpolnil obrazec za reklamacijo in čez približno 2 meseca sem dobil denar nazaj. S policijo je vse uredila banka, jaz z njimi nisem imel nič dela.  Sedaj uporabljam raje predplačniško Visa kartico, da ne bi spet prišlo do kaj takega. :)"
    },
    {
        "role": "user",
        "message": "Najlepša hvala. Vendar kolikor sem razumel je imel tip dosti frkancije dobit nazaj svoj denar. Vprašanje, kaj bi bilo če bi jih jaz tožil.. Ampak po pravici povedano, res ne vem od kje, kako in zakaj so mi lahko kar črpali denar. In to 17 transakcij iz 17 nepoznanih spletnih strani."
    },
    {
        "role": "assistant_2",
        "message": "Pa kako se to sploh lahko zgodi?"
    },
    {
        "role": "user",
        "message": "Lukao, podobna zgodba kot pri meni. Je bila to tuja spletna stran? Kako je bilo z banko in vračanjem denarja? Lahko prosim malo bolj podrobno opišeš tvojo zgodbo. Drugače pa hvala za odgovor"
    },
    {
        "role": "assistant_3",
        "message": "@user je 3. nov 2014 ob 16:41 izjavil:Najlepša hvala. Vendar kolikor sem razumel je imel tip dosti frkancije dobit nazaj svoj denar. Vprašanje, kaj bi bilo če bi jih jaz tožil.. Ampak po pravici povedano, res ne vem od kje, kako in zakaj so mi lahko kar črpali denar. In to 17 transakcij iz 17 nepoznanih spletnih strani.   Primer, ki ti ga je dal @assistant_0 nima veze s tvojim primerom. V njegovem primeru je prišlo do zlorabe elektronskega bančništva."
    },
    {
        "role": "assistant_4",
        "message": "Eno mičkeno offtopic vprašanje: na NLB-ju moraš vnesti še njihovo dodatno varnostno geslo. Ali to treba čisto povsod, torej ni mogoče (pustmo 1:miljardo primere) da bi ti lahko kakršnokoli x transakcijo naredli?"
    },
    {
        "role": "assistant_5",
        "message": "Očitno so dobili podatke tvoje kartice. Če imaš na PCju kakega trojanca/keylogerja to niti ni problem.  Moja izkušnja je, da so dobili dostop do mojega Paypala kaki 2 leti nazaj in naročili za kakih 300€ stvari. Ampak mi je v roku tedna Paypal vse vrnil in nisem nič izgubil.  Predlagam, da za spletne nakupe uporabljaš predplačilno kartico (veliko govora o tem je tudi na tem forumu). Tako si potem gor nakažeš le za čas nakupa.  Obenem pa imej nek antivirus na računalniku, ker si zadevo s kakim \"crackom\" gor spravil."
    },
    {
        "role": "assistant_6",
        "message": "Meni so pred kratkim iz Vise electron na Banki Koper pobrali dobrih 800€ (4 transakcije na 3 različnih straneh). Šel sem na banko, izpolnil nek zapisnik oz. zahtevek za reklamacijo, opisal primer, priložil korespondenco z trgovci itd. Čez dobre 3 tedne sem komplet znesek dobil nazaj."
    },
    {
        "role": "assistant_7",
        "message": "Don't shit where you eat. Za elektronsko bančništvo je vedno dober met kak namenski komp ali pa virtualko na read only."
    },
    {
        "role": "assistant_8",
        "message": "Ali je zaščita pred trojancem/keylogerjem tudi vpisovanje številk/gesel z virtualno tipkovnico? Jaz že lep čas vpisujem gesla mešano z uporabo fizične in virtualne tipkovnice."
    },
    {
        "role": "assistant_6",
        "message": "Nič ne pomaga, če shekajo bazo od sajta, kjer si kupoval (Target, Home Depot dva znana primera zadnje čase, sicer je pa tega ogro@assistant_3o)."
    },
    {
        "role": "assistant_9",
        "message": "Pomoje če se le da je pametno uporabit PayPal.."
    },
    {
        "role": "assistant_10",
        "message": "Glede na to da izvemo da so kakšno stran shekali šele par mesecev kasneje, je možnost da so dobili tvoje podatke tako kar velika."
    },
    {
        "role": "user",
        "message": "Najlepša hvala za odgovore. Sepravi je velika verjetnost, da so mi prek kakšnega virusa prišli do podatkov? Vendar zakaj bi kupovali (?) na straneh, kot je prodaja domen, prodaja letalskih kart (ena izmed transakcij je tudi 200eur od EASYJETa). Zakaj toliko transakcij v treh dneh?   Še kar ne vem točno, kakšne so moje šanse, da dobim denar nazaj?  iKst - so ti pobrali kar iz enih strani? Kako je bilo pri tebi? Ikst; si tudi ti čakal 9 dni za reklamacijo? Ker nevem zakaj moram toliko mučkati. Živčen sem in bi rad čimprej prišel stvari do konca... Naj grem kaj prej na policijo?  Pa še to.. na banki so rekli, da še ni nujno da mi vse transakcije ki so prikazane, trgajo od računa. Kao, da je to samo ena rezervacija, vendar da vseeno banka nič ne more.. To nisem dobro razumel? Sepravi oni (lopovi) ta denar že imajo ali še ne? Se mogoče kdo to bolje zastopi?"
    },
    {
        "role": "assistant_6",
        "message": "Meni so naredili 2 transakciji na pokerstars in dve na nekih random trgovinah z oblačili. Ena od trgovin blaga sploh ni poslala, ker so videli, da je shipping address nekje v belorusiji.  Te kartice se na veliko prodajajo naprej in folk potem kupuje vse možno z njimi.   Pri meni je sicer od dneva prve transakcije do dneva, ko sem klical na banko preteklo cca. 2 meseca, prej nisem sploh opazil.  Drugače so pa pri moji banki zadevo posredovali na Viso. Če sem prav razumel imajo oni čez reklamacije. Verjetno je odvisno od ponudnika, ampak meni so rekli, da načeloma ni problemov, ker imajo v ceni kartice vključeno neko zavarovanje.  Če na banki ne znajo pomagati, mogoče poskusi poklicati direktno na Viso, če najdeš kje kakšno številko."
    },
    {
        "role": "assistant_9",
        "message": "Ni rečeno da je virus lahko da so enostavno vdrli v bazo neke trgovine pri kateri si kupoval z kartico(si vnesel kartico)..."
    },
    {
        "role": "assistant_11",
        "message": "A pa lahko pogledaš kdo je/bo koristil EasyJET vozovnico?"
    },
    {
        "role": "user",
        "message": "Aha, hvala za pojasnilo...  Ja jaz resno upam, da se bo dalo kaj zrihtat.  ne, nimam nobenega pogleda. Tudi na banki mi je rekla, da ne more. Zdaj pa ne vem ali je to res ali ne :)"
    },
    {
        "role": "assistant_12",
        "message": "Banka ti res ne more povedati, morda ti pa lahko EasyJET. Povej da so ti zlorabili bančni račun, povej svoje podatke in upaj da ti povejo. Bolje kakor pa da preprosto obupaš. ;)"
    },
    {
        "role": "user",
        "message": "Mogoče bi pa res bilo dobro! In pri ostalih straneh tudi.. med njimi so še one.com, register.com, vertbaudet.fr, www.balsamik.fr itd itd... to piše na izpisku. Možnosti, da so te trgovine/prodajalci napisane \"kar tako\" pa ni? Da ni recimo easyjet v bistvu kar nekaj?"
    },
    {
        "role": "assistant_13",
        "message": "@assistant_12 je 3. nov 2014 ob 18:43 izjavil:Banka ti res ne more povedati, morda ti pa lahko EasyJET. Povej da so ti zlorabili bančni račun, povej svoje podatke in upaj da ti povejo. Bolje kakor pa da preprosto obupaš. ;)   in kaj bo s tem podatkom? kupil easyjet karto do nepridiprava bogu za nogu? s tem naj se policija ubada"
    },
    {
        "role": "assistant_14",
        "message": "Se da nastaviti, da si obveščen preko sms-a za vsako transakcijo kartice (plačevanje) ?"
    },
    {
        "role": "assistant_6",
        "message": "Če je na bančnem izpisku, potem ni kar nekaj, ampak je bila transakcija opravljena pri njih.  Najprej pošlji mail na vse sajte, kjer so kupovali s tvojo kartico. Povej, da je šlo za zlorabo in naj prekličejo plačilo, če je še možno. Potem pojdi na banko in zahtevaj nekoga, ki ve kaj dela. Če se ti zdi potrebno, prijavi zadevo policiji."
    },
    {
        "role": "user",
        "message": "In ravnokar sem ugotovil, da je bila iz strani www.wpengine.com transakcija v vrednoti 199.40€, kar pomeni, da so zakupili njihov businesss paket, ki je vreden prav 199 EUR (249USD). To je verjetno to? Se morda motim?"
    },
    {
        "role": "assistant_15",
        "message": "Dokler ti je narejena avtorizacija, so ti sredstva rezervirana na banki, niso pa še poslana naprej. Če sam nakup ni potrjen v osmih dneh, se ti sredstva sprostijo. Prej ti na banki nič ne morejo narediti, ker je takšen plačilini sistem. Če pa boš dejansko bremenjen, pa naredi tako kot so ti rekli na banki - prijavi policiji in podaj reklamacijo na banki. Denar boš zelo verjetno dobil nazaj."
    },
    {
        "role": "user",
        "message": "čisto vseh strani ne morem izslediti. Da bi dobil vsaj večino denarja nazaj bi bil zadovoljen.   Ampak mislim da je ta ideja res dobra! Hvala maxwell za obrazložitev! Nekako tako sem tudi jaz razumel"
    },
    {
        "role": "user",
        "message": "Sepravi, če se resno lotim in te trgovine kjer so bile narejene transakcije kontaktiram, bi mogoče dobil vsaj kakšen podatek več?   Kako se naj sploh lotim te zadeve. Res se prvič srečujem s tem in nimam pojma kako in kaj. Verjetno ne morem samo reči, da mi naj povedo, na koga je bila naročena zadeva iz mojega računa? Tudi povedati ne bodo hoteli?"
    },
    {
        "role": "assistant_16",
        "message": "@assistant_7 je 3. nov 2014 ob 17:45 izjavil:Don't shit where you eat. Za elektronsko bančništvo je vedno dober met kak namenski komp ali pa virtualko na read only.  Ja ne ga srat. Omenjaš nekaj kar ima 0.001% ljudi."
    },
    {
        "role": "assistant_6",
        "message": "@user je 3. nov 2014 ob 19:05 izjavil:Sepravi, če se resno lotim in te trgovine kjer so bile narejene transakcije kontaktiram, bi mogoče dobil vsaj kakšen podatek več?   Kako se naj sploh lotim te zadeve. Res se prvič srečujem s tem in nimam pojma kako in kaj. Verjetno ne morem samo reči, da mi naj povedo, na koga je bila naročena zadeva iz mojega računa? Tudi povedati ne bodo hoteli?   Kako, ne moreš izslediti? Saj ti na izpisku piše, kje je bila opravljena transakcija. Če iz izpiska ne razbereš strani, kopiraj cel tisti naziv in prilepri v Google, pa boš 100% našel trgovino.  Potem enostavno odsurfaj na to spletno stran, poišči kontaktni obrazec ali njihov e-mail naslov in napiši, da so ti ukradli kartico in naj skenslajo naročilo če se da. Zraven prilepi številko transakcije, datum in vse ostalo, kar ti pač piše na izpisku.  Kdo je naročil, niti nima veze, pa tudi povedali ti verjetno ne bodo."
    },
    {
        "role": "assistant_17",
        "message": "Ja zelo verjetno nisi kartice uporabljal samo prek paypala. Veliko strani ima izje@assistant_3o zanič varnost, tko da če si na kaki čungalunga strani vpisal kartico so verjetno dobili bazo številk kartic. Veliko bolj verjetno to, kot pa da si mel kak keylogger. No ne vem kak tip uporabnika si :)"
    },
    {
        "role": "assistant_18",
        "message": "Na vseh straneh kjer so bili opravljeni nakupi, podaj prijavo če imajo to možnost. Sami podatki ti nič ne koristijo ker so vsi lažni. Pa prijava na banki in policiji, pa boš dobil vse nazaj."
    },
    {
        "role": "user",
        "message": "No sedaj imam vseh 17 spletnih strani na kupu! Zanima me kako je to, ker imam blokiran račun na abanki? Kako bodo preklicali naročilo, če so verjetno že poslali artikle?"
    },
    {
        "role": "assistant_19",
        "message": "Nima veze, naročilo MOREJO preklicat, potem pa naj se banke in trgovine ukvarjajo s tem od koga bodo denar terjali.  Podatkov ti nobena večja/resna trgovina nebo dala, ker bi bili s tem v prekršku, podatke lahko izročijo le policije, pa še to če ta pomaha z nalogom.  Obvesti trgovine o situaciji kot so ti predlagali, obvesti banko, po potrebi še obvesti policijo.   To je to. Počakaj, da dobiš denar nazaj."
    },
    {
        "role": "user",
        "message": "V redu, hvala lepa za pojasnila!   Bom jaz maile poslal vsaki trgovini posebaj. Ali moram poslati skenirano transakcijo ali ne? Ali lahko samo napišem, znesek, datum/ura transakcije ter moje podatke? Ker mi je na banki skopirala nek list, kjer se že v živo bolj slabo vidi Če zbrskam svoj denar nazaj, častim vsakemu pivo ;)"
    },
    {
        "role": "assistant_6",
        "message": "Kako bodo preklicali naročilo, če so verjetno že poslali artikle?  Pošlji mail, povej, da je šlo za fraud pa naj ti povejo kaj lahko naredijo. Škoda po slo-techu ugibat kdaj so poslali artikle in kakšen refund policy imajo, čim prej pošlji maile."
    },
    {
        "role": "assistant_20",
        "message": "Sploh nisem bral teme do konca, ampak - prva stvar v takem primeru: pojdi na policijo. Takoj."
    },
    {
        "role": "assistant_21",
        "message": "Kartico si seveda že preklical?"
    },
    {
        "role": "user",
        "message": "Sem... In jutri grem na policijo, ker mislim da bo res bolje kot pa čez 9 dni"
    },
    {
        "role": "assistant_22",
        "message": "definitivno takoj prijavo na policijo in potem z zapisnikom na banko. Kartice so za takšne primere zavarovane in boš po vsej verjetnosti dobil denar nazaj."
    },
    {
        "role": "assistant_23",
        "message": "@user je 3. nov 2014 ob 16:22 izjavil:Pozdravljeni,  zadeva je resna, upam da kdo zna pomagat, svetovat :)  Od 1.11-3.11 je bilo na mojem računu izvedenih 17 spletnih transakcij za skupno dobrih 1000eur (račun pri abanki, visa electron). Vse so bile storjene proti moji volji in iz nekih tujih strani/spletnih trgovin (oblačila, letalske karte, prodaja domen...(več ali manj ameriške ali francoske strani)). Kako je lahko do tega prišlo!!!? Ima mogoče kdo podobne izkušnje ???  dodatno:  S tem računom sem vedno plačeval samo preko spleta. Zadnja moja transakcija je bila izvedena pred mesecem dni. Moram poudarit, da so me danes KLICALI IZ BANKE, in rekli da preverjajo moje transakcije (kako to?). Seveda mi ni bilo nič jasno in sem rekel naj blokirajo račun. Če me nebi klicali verjetno sploh nebi ugotovil in bi bil ob ves denar. Na banki so mi rekli moram počakati še 9 dni, da lahko sploh podam reklamacijo, nato grem na policijo in se vrnem nazaj na banko da poizkusijo zadevo rešit. Kakšne so šanse da dobim denar nazaj? Se je komu to že pripetilo? Kaj lahko naredim? Tisoč evrov ni majhen denar  Kakršen koli nasvet, informacijo ali izkušnjo bi rad slišal :)     Edino relevantno vprašanje glede reklamacije je, če imaš kartico zavarovano. Če da, potem boš dobil denar nazaj (moja izkušnja/kraja na Tajskem). Če ne, si ob 1000 EUR. OBVEZNO ZAPISNIK na policiji or it didn't happen."
    },
    {
        "role": "assistant_22",
        "message": "kartice so po mojih informacijah avtomatično zavarovane."
    },
    {
        "role": "assistant_23",
        "message": "Lakotnik29, da, če je lastnik zlate (ne vem kako je pr Abanki, govorim za NLB). Spodej pa pa so karakteristike za običajno, modro.  Glavne prednosti (iz NLB web): - izbirete lahko kartico z odloženim plačilom ali posojilno kartico, - za varno plačevanje prek spleta 3-D Secure, - brezplačno nezgodno zavarovanje, možnost dodatnega zavarovanja za primer izgube ali kraje kartice, - možnost prejemanja SMS-Alarma o uporabi kartice, - možnost nakupa na obroke, - možnost oblikovanja kartice po svojem okusu, - porabo na kartici lahko spremaljte prek NLB Klika, - z novimi karticami lahko plačujete brezstično na prodajnih mestih, ki imajo ustrezne terminale.  Ob nakupu kartice ni več treba vstaviti v režo terminala POS ampak jo le prislonite na - - označeno mesto, počakate na zvočni in/ali svetlobni signal in nakup je opravljen."
    },
    {
        "role": "assistant_24",
        "message": "Meni se je podobno zgodilo z mastercardom - nkbm, na srečo pa sem imel vklopljeno sms obveščanje, zato sem takoj po prvi transakciji preklical kartico. Po preklicu so še večkrat poskušali, a so bile vse transakcije takoj zavrnjene.  Na nkbm-ju se je naredil zapisnik čez nekaj časa sem dobil denar vrnjen.  Policijskega zapisnika nisem naredil!"
    },
    {
        "role": "assistant_8",
        "message": "Tudi jaz imam SMS obveščanje vklopljeno. Se nikoli ne ve...."
    },
    {
        "role": "assistant_25",
        "message": "Branc, to je pomojem zavarovanje za primer fizične kraje (tatvine) ali izgube."
    },
    {
        "role": "assistant_26",
        "message": "@assistant_25 je 3. nov 2014 ob 21:11 izjavil:Branc, to je pomojem zavarovanje za primer fizične kraje (tatvine) ali izgube.  Ja tud jst mislm tko. Za zlorabo se mi zdi da je vsaka kartica zavarovana."
    },
    {
        "role": "assistant_27",
        "message": "Pozdravljeni,  Kartice niso avtomatsko zavarovane, vsaj ne v klasičnem smislu zavarovanja.   Drugače pa velika večina bank bo vrnila vse do zadnjega evra, če pa kaj preveč komplicirajo, pa predlagam da hkrati zamenjaš banko.  Obstaja pa tudi zakon, ki govori o točno tej zadevi, preberi si 120. člen ZPlaSS, na kratko, zelo težko ti bodo dokazali da si namenoma pustil, da ti zlorabijo kartico, ali da si bil hudo malomaren. Posledično si odgovoren za škodo do 150 eur."
    },
    {
        "role": "assistant_22",
        "message": "@assistant_23 je 3. nov 2014 ob 20:49 izjavil:Lakotnik29, da, če je lastnik zlate (ne vem kako je pr Abanki, govorim za NLB). Spodej pa pa so karakteristike za običajno, modro.  Glavne prednosti (iz NLB web): - izbirete lahko kartico z odloženim plačilom ali posojilno kartico, - za varno plačevanje prek spleta 3-D Secure, - brezplačno nezgodno zavarovanje, možnost dodatnega zavarovanja za primer izgube ali kraje kartice, - možnost prejemanja SMS-Alarma o uporabi kartice, - možnost nakupa na obroke, - možnost oblikovanja kartice po svojem okusu, - porabo na kartici lahko spremaljte prek NLB Klika, - z novimi karticami lahko plačujete brezstično na prodajnih mestih, ki imajo ustrezne terminale.  Ob nakupu kartice ni več treba vstaviti v režo terminala POS ampak jo le prislonite na - - označeno mesto, počakate na zvočni in/ali svetlobni signal in nakup je opravljen.   Kakor je meni znano je kartica za zlorabe že v osnovi zavarovana. Enako kot bančni računi. Zato tudi beseda DODATNO zavarovanje.  Konretno: 119. člen (odgovornost ponudnika plačilnih storitev za neodobreno plačilno transakcijo) (1) Plačnikov ponudnik plačilnih storitev plačniku odgovarja za izvršitev plačilne transakcije brez plačnikovega soglasja za izvršitev v skladu s 103. členom tega zakona (v nadaljnjem besedilu: neodobrena plačilna transakcija). (2) Če je plačnikov ponudnik plačilnih storitev odgovoren za izvršitev neodobrene plačilne transakcije, mora plačniku takoj povrniti znesek neodobrene plačilne transakcije in, če je bila neodobrena plačilna transakcija izvršena v breme plačnikovega plačilnega računa, vzpostaviti tako stanje plačnikovega plačilnega računa, kakršno bi bilo, če neodobrena plačilna transakcija ne bi bila izvršena. (3) Plačnikov ponudnik plačilnih storitev, ki je odgovoren za izvršitev neodobrene plačilne transakcije, mora plačniku povrniti tudi vsa zaračunana nadomestila, ki jih je zaračunal plačniku, ter obresti, do katerih je upravičen plačnik v zvezi z izvršitvijo neodobrene plačilne transakcije. (4) Plačnikov ponudnik plačilnih storitev se lahko razbremeni odgovornosti za izgubo zneskov iz drugega in tretjega odstavka tega člena: 1. v tistem delu, ko izgubo krije uporabnik v skladu s 120. členom tega zakona, 2. ko je izvršitev neodobrene plačilne transakcije posledica izje@assistant_3ih in nepredvidljivih okoliščin, na katere ponudnik plačilnih storitev, ne more vplivati oziroma bi bile posledice takšnih okoliščin kljub vsem nasprotnim prizadevanjem ponudnika plačilnih storitev neizogibne, 3. ko obveznost izvršitve plačilne transakcije brez soglasja plačnika izhaja iz drugih predpisov, ki zavezujejo ponudnika plačilnih storitev. (5) Uporabnik lahko zahteva od ponudnika plačilnih storitev povrnitev nadaljnje škode, ki je posledica neodobrene plačilne transakcije, za katero je odgovoren ponudnik plačilnih storitev v skladu s splošnimi pravili obligacijskega prava.  120. člen (uporabnikova odgovornost za neodobrene plačilne transakcije) (1) Uporabnik krije izgubo zneskov iz drugega in tretjega odstavka 119. člena tega zakona do največ 150 eurov, če je izvršitev neodobrenih plačilnih transakcij, zaradi katerih je izguba nastala, posledica uporabe: 1. ukradenega ali izgubljenega plačilnega instrumenta ali 2. plačilnega instrumenta, ki je bil zlorabljen, če uporabnik ni zavaroval osebnih varnostnih elementov plačilnega instrumenta. (2) Uporabnik krije celotno izgubo zneskov iz drugega in tretjega odstavka 119. člena tega zakona, če je izvršitev neodobrene plačilne transakcije posledica uporabnikove prevare, ali če uporabnik naklepno ali zaradi hude malomarnosti ni izpolnil ene ali več svojih obveznosti v zvezi s plačilnim instrumentom v skladu s 116. členom tega zakona. (3) Ne glede na prvi in drugi odstavek tega člena mora ponudnik plačilnih storitev uporabniku povrniti celotno izgubo zneskov iz drugega in tretjega odstavka 119. člena tega zakona, če ponudnik plačilnih storitev ni zagotovil sredstev za obveščanje o izgubljenem, ukradenem ali zlorabljenem plačilnem instrumentu v skladu z 2. točko prvega odstavka 117. člena tega zakona. Ponudnik plačilnih storitev se razbremeni odgovornosti po tem odstavku le, če je škoda posledica uporabnikove prevare. (4) Ne glede na prvi in drugi odstavek tega člena mora ponudnik plačilnih storitev povrniti uporabniku celotno izgubo zneskov iz drugega in tretjega odstavka 119. člena tega zakona, ki nastane po tem, ko je uporabnik v skladu s 116. členom tega zakona obvestil ponudnika plačilnih storitev, da je bil plačilni instrument izgubljen, ukraden ali zlorabljen. Ponudnik plačilnih storitev se razbremeni odgovornosti po tem odstavku le, če je škoda posledica uporabnikovega goljufivega ravnanja. (5) Ponudnik plačilnih storitev in uporabnik, ki ni potrošnik, se lahko dogovorita, da se ta člen deloma ali v celoti ne uporablja."
    }
]