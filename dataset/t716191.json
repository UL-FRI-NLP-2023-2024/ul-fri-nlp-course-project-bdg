[
    {
        "role": "user",
        "message": "Živjo! Bi kdo znal rešiti tale fizikalni problem:  Napetost na kondenzatorju s kapaciteto 10pF izmerimo s statičnim voltmetrom, ki ima kapaciteto 2pF. Kolikšna je napetost na kondenzatorju, če namerimo 560V?  Hvala!  LP"
    },
    {
        "role": "assistant_0",
        "message": "Napetost se porazdeli premosorazmerno s kapacitivnostjo. V čem je problem to izračunat?"
    },
    {
        "role": "user",
        "message": "Torej je napetost na kondenzatorju 560V?"
    },
    {
        "role": "assistant_1",
        "message": "Čisto tako preprosto pa spet ni. Jaz bi razmišljal takole. Najprej imam nabit kondenzator C1 kapacitivnosti 10pF, ki ima neko napetost in nek naboj: Q=C1*U1. Voltmeter pred priklopom predstavlja nenabit kondenzator C2 kapacitete 2pF. Torej se je, ob priklopu V-metra, naboj Q1 na kondenzatorju C1 porazdelil na oba kondenzatorja oz. se je zmanjšal za velikost naboja Q2 na kondenzatorju C2. Ker sta v tem primeru napetosti na obeh kondenzatorjih enaki, lahko izračunaš oba naboja: Q1=U*C1 in Q2=U*C2 Iz tega sledi, da je bil na začetku na kondenzatorju C1 naboj velikosti Q=Q1+Q2 in napetost na kondenzatorju C1:  U1=Q/C1"
    },
    {
        "role": "user",
        "message": "Hvala za odgovor! Vendar mi še vedno ni nekaj povsem jasno. Če izmeri V-meter napetost 560V, ima notranji kondenzator U = 560V. To pomeni, da ima tudi C1 U = 560V in izvir 560V ? Razumem porazdelitev naboja (e = e1 + e2), vendar zakaj ima C1 potem višjo napetost kot V-meter (Predstavljam si, da je namesto V-metra kondenzator z U = 560V)  lp"
    },
    {
        "role": "assistant_2",
        "message": "Ker te zanima kapaciteta kondenzatorja preden si priklopil tvoj voltmeter. PREJ je bila napetost višja, preden je nekaj naboja odteklo na voltmetrovo kapacitivnost."
    },
    {
        "role": "assistant_1",
        "message": "@user je 22. jan 2018 ob 18:29 izjavil:Hvala za odgovor! Vendar mi še vedno ni nekaj povsem jasno. Če izmeri V-meter napetost 560V, ima notranji kondenzator U = 560V. To pomeni, da ima tudi C1 U = 560V in izvir 560V ? Razumem porazdelitev naboja (e = e1 + e2), vendar zakaj ima C1 potem višjo napetost kot V-meter (Predstavljam si, da je namesto V-metra kondenzator z U = 560V)  lp  Zato ker je kapacitivnost konstanta in če v enačbi Q=C*U zmanjšaš naboj Q se mora povečati napetost (saj veš, da morata biti v enačbi leva in desna stran enaki). Kot ti je napisal @assistant_2, je ob priklopu V-metra iz kondenzatorja odteklo nekaj naboja in posledično se je zmanjšala tudi napetost."
    },
    {
        "role": "assistant_3",
        "message": "Načeloma je napetost na kondenzatorju 560 V, ker je enaka kot na voltmetru. Če je vezje priključeno na vir, potem je bila tudi pred merjenjem napetost 560 V. Če pa vezje ni priključeno na vir (imamo samo poln kondenzator, ki ga merimo), potem je bila na začetku napetost večja."
    }
]