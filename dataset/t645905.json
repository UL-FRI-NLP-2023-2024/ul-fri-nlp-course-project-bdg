[
    {
        "role": "user",
        "message": "Doma imam nekaj VHS kaset - spomini, ki jih ne bi rad izgubil. Odločil sem se, da bi to rad digitaliziral... v AVI ali MPG datoteko, tako da si lahko pogledam na računalniku oz. kasneje shranim na CD ali DVD.  Ena možnost bi bila, da nabavim DVD snemalnik,ga povežem z video-rekorderjem in direktno shranim na DVD. Druga možnost je, da snemam preko TV tunerja... video-rekorder priključim na antenski vhod, na TV tunerju poiščem frekvenco in začnem snemat. Imam tudi USB TV-tuner (Aver Volar HX):   Meni cenejša opcija bi bila snemanje preko TV tunerja, ker vso opremo že imam. Računalnik, ki ga imam na voljo ima Core2Duo 1.83GHz (Duo T5550) in 3 GB RAM-a... upam da je dovolj hiter, da se slika ne bo zatikala in med snemanjem ne bo zamrznil.  Ne vem pa, katera opcija se bolj obnese... želim, da se kvaliteta slike in zvoka čim bolj ohrani. Ni mi problem tudi odšteti kakšen evro za dodatno opremo. Če ima kdo kakšne izkušnje z digitalizacijo, bi prosil za nasvet. Kako se obnese, kakšen je rezultat? Sta TV tuner in računalnik dovolj zmogljiva, da se lotim presnemavanja?"
    },
    {
        "role": "assistant_0",
        "message": "Antenski kabel ti bo kvaliteto totalno uničil - če se le da pripelji izhod z videorekorderja preko s-video/kompozitnega kablana tv tuner. Rabil boš dva kabla - za sliko boš uporabil ali kompozitni kabel (rumeni činč kot na sliki) ali pa S-Video kabel (črn z večimi pini). Po kvaliteti sta popolnoma ista, saj nosita enak signal. Rabil boš pa še kabel za zvok - na eni strani bo imel dva činča (rumen in rdeč kot na sliki zgoraj), na drugi pa \"bananico\", ki jo boš štekal v line-in/mikrofonski vhod v zvočni kartici.  Ne priklapljaj preko antene, ker bo rf konverzija naredila slabe stvari s kvaliteto.   Ko boš to naredil, poskrbi za pravilno nastavitev kodiranja, dve opciji imaš:  - starejši mpeg2 format v mpg kontejnerju - nastaviš mpeg-2 video, mp2 audio. Poskrbi da boš imel bitrate nastavljen tam vsaj na 4000-5000kbit/s za video in tam 128kbit/s za audio da se ne bo nič izgubilo.   - novejši h. 264 format (ki ga močno priporočam) v mp4 kontejnerju. To ti podpirajo praktično vse novejše naprave in je daleč najbolj široko podprt format. Za video izbereš h. 264 in poskrbiš da bo tam okoli 1500-2000kbit/s, audio pa daš v aac format s tam okoli 128kbit/s. Kot lahko vidiš bodo te datoteke manjše od mpeg-2 datotek :)  - prosim, prosim pozabi na avi kontejner, xvid, divx in ostale zastarele stvari, ki niso več široko podprte in so bile že od začetka dokaj problematične.   Vem da obstaja tudi namenski software za zajem slike z videorekorderjev, ki popravlja tresenje slike in napake zaradi traku. Nisem pa nobenega še uporabljal."
    },
    {
        "role": "assistant_1",
        "message": "Za par kaset dvomim da se splača kupovati opremo, naj ti spravijo v digitalno obliko, dalje boš sam: http://www.presnemavanje.com/cenik-pres... http://presnemavanje.si/ http://rv-studio.si/ http://www.bolha.com/storitve/foto-vide... http://www.topmusic.si/presnemavanje-vh...   Od opreme: http://www.leadtek.com/eng/product/6/16...  st Presnemavanje VHS na CD/DVD Digitalizacija VHS kaset VHS v Divx in podobno"
    },
    {
        "role": "user",
        "message": "Bom najprej probal z obstoječo opremo, ki jo imam trenutno na voljo. V prihodnjih dneh naj bi tako in tako deževalo, tako da bo časa za eksperimentiranje več kot dovolj,  Imam pa še eno vprašanje, pa bom kar tukaj vprašal, da ne odpiram nove teme. Imam tudi nekaj sneniranih slik, iz katerih nameravam narediti slideshow, da se bodo same menjavale in bo med menjavo slike nek efekt... vse skupaj bom verjetno izvozil v kako video datoteko.  Sedaj pa bi rad naredil tako: Izdelal bi DVD video. Ko bi vstavil DVD, bi se prikazal nek meni (v ozadju kakšna slika), v meniju pa bi imel različne možnosti, na primer: - slideshow slik - ogled videoposnetka (ki ga bom presnel) - in mogoče še kakšna druga vsebina  Kako (s katero programsko opremo) bi se dalo izdelati meni za DVD video?"
    },
    {
        "role": "assistant_1",
        "message": "http://www.dvdstyler.org/en/"
    },
    {
        "role": "user",
        "message": "Še eno vprašanje: VHS kasete mi je uspelo prenesti na računalnik. Prvotno sem shranil v format, ki ste ga priporočali. Kasneje sem želel narediti še nekaj popravkov (naslov, datum, majhen popravek pri zvoku) in edina opcija (preizkusil sem jih več) je bila, da posnetek uvozim v Windows Movie Maker od tam pa sem ga lahko shranil le v WMV format. Končna datoteka je bila velika nekaj čez 1GB in s kvaliteto sem bil zadovoljen.  Namestil sem si tudi program DVD Styler, ki ste ga priporočali in naredil nekaj testnih DVD-jev (ISO datotek), da sem se naučil uporabljati. Program naredi točno to, kar sem jaz želel narediti, vendar imam en manjši problemček: Odprem program, grem skozi nastavitve, kjer lahko izberem PAL/NTSC ter frekvence zvoka in slike, noter uvozim svoj posnetek, nastavim menije.... do tu je vse lepo in prav. Ko pa DVD zapečem (naredim ISO sliko) in ga predvajam s kakšnim programom, opazim, da se je mojemu posnetku zmanjšala kvalilteta (slika ni več 'gladka' ampak bolj kockasta)... tudi po velikosti datoteke se vidi. WMV datoteka s posnetkom je veliko malo čez 1GB (kar brez problema stane na DVD), ko pa ustvarim \"DVD video\", je ISO datoteka pol manjša. Ne razumem, zakaj zmanjša kvaliteto, če je originalna datoteka dovolj velika.  Zanima me, kako (če sploh kako) se bi dalo ohraniti kvaliteto posnetka. Probal sem vse nastavitve, vendar nobena ne pomaga. Datoteka s posnetkom pa ima lastnosti: velikost slike: 720x540, 24 sličic/s podatkovna hitrost 2268kb/s skupna bitna hitrost: 2396kb/s bitna hitrost zvoka: 128kb/s hitrost zvočnega vzorca: 48kHz.  Kakšen nasvet, kako bi ohranil kvaliteto slike na DVD-ju, da slika ne bi bila kockasta? Sem ga polomil že na začetku ali samo nastavitev ne znam pravilno nastaviti?"
    },
    {
        "role": "assistant_0",
        "message": "Jesus, a bolj zastarelega kosa softwara kot Movie Maker. Da o njegovem zanašanju na mrtev WMV format niti ne začnemo.  Samo ok, če si sproduciral tebi všečen rezultat je vredu. Kar se tiče kockavosti - sem ti že zgoraj napisal da bo za kvaliteten PAL video v MPEG-2 (v katerega so skodirani DVDji) potrebnih kakih 4000-5000kb/s. Tako da niti malo ni čudno da ti 2000kb/s izhod izgleda kockast.  V DVD Stylerju ali kateremkoli programu, ki ti pretvarja WMV v DVD format nastavi ustrezno višjo izhodno kvaliteto (t.i. video bitrate). Začni s 5000kbit/s."
    },
    {
        "role": "assistant_2",
        "message": "Jaz delam konverzijo v DV harversko, preko stare Video-8 kamere. Input z VHS preko Kompozitnega videa, ouput preko firewire. Brez kock, ker je DV s Ampak bo datoteka bo velika kar nekaj GB.  Od tam naprej se pa hecam s stiskanjem na h.264, oz. sedaj kmalu bom dal vse na h.265 (zato si svoje DV fajle shranjujem)."
    },
    {
        "role": "assistant_3",
        "message": "Če obudim temo.  Tudi sam bi rad naredil enako kot avtor teme. Me pa zanima kakšna je razlika med: https://www.mimovrste.com/razsiritvene-...  in kitajsko različico: http://www.ebay.co.uk/itm/USB-2-0-VHS-T...  Razlika je skor x5. Se splača?   Gre pa za digitalizacijo cca 20 let starih domačih posnetkov (če to igra kakšno vlogo?)."
    },
    {
        "role": "assistant_4",
        "message": "Ni neke razlike.. Kitajsko varianto sem imel doma, in je imela primerljivo sliko z tisto na vidorekorder->tv. Torej ni bilo videti nekega poslabšanja. Gre pa kar nekaj časa za to, ker hitreje kot v real-timeu ne gre (torej rabiš 4h za 4h kaseto :) ... in če jih imaš nekaj deset, se kar nabere časovno)."
    },
    {
        "role": "assistant_3",
        "message": "Sem naročil kitajsko verzijo. Hvala za odgovor."
    },
    {
        "role": "assistant_5",
        "message": "Za presnemavanje vhs kaset na pc je dovolj tale kabel: http://www.ebay.co.uk/itm/USB-2-0-VHS-T... , videorekorder in program za presnemavanje ali potrebujem še kaj?"
    }
]