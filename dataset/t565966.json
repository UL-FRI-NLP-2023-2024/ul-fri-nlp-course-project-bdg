[
    {
        "role": "user",
        "message": "Doma imam en bolj star tiskalnik, za katerega bi rad da bi bil dostopen iz mreže. Sem gledal nekaj po internetu za kakšen poceni print server, samo ne vem če se splača kupiti, saj če ne bo delalo... Mogoče kdo ve za kakšen poceni print server, ki zanesljivo dela da bi ga naročil. A ta bi bil kolikor toliko dober. Printerja spet toliko ne rabim, je bolj za občasno printanje.  http://www.ebay.com/itm/LRP-Print-Serve..."
    },
    {
        "role": "user",
        "message": "Sem tudi malo gledal da bi naročil v Sloveniji. Kaj pravite na ta dva?  http://www.enaa.com/oddelki/racunalnist...  http://www.enaa.com/oddelki/racunalnist...  Če kdo ima kakšne izkušnje, povejte..."
    },
    {
        "role": "assistant_0",
        "message": "TrendNET so čisto O.K.  Sem jih uporabljal v eni prejšnjih služb.  Ima tudi web vmesnik, kjer si vse naklikaš."
    },
    {
        "role": "assistant_1",
        "message": "Samo v razmislek: namesto printserverja kupi brezžični router z USB portom z podporo za print server. Primer: TP-LINK TL-WR842ND stran proizvajalca http://www.tp-link.com.au/products/deta..."
    },
    {
        "role": "user",
        "message": "Imam že en router doma, potem bi imel dva, kar se mi zdi malo preveč. (če štejem modem od ISP bi jih imel 3)."
    },
    {
        "role": "assistant_1",
        "message": "Ta predlog sem dal zato, ker je lahko router z USB portom cenejši kot printserver."
    },
    {
        "role": "assistant_2",
        "message": "Če že imaš kje kako linux kišto za firewall ali kot lokalni fileserver/torrentbox, lahko printer obesiš pač tja in na CUPS izbereš da je sharan in da ima \"raw\" ( = \"just copy what you get in raw form\" ) driver."
    },
    {
        "role": "user",
        "message": "Ja, sem videl da je router cenejši od print serverja, ampak v spodnjem štuku imam modem od Amisa, v zgornjem pa router na katerem teče dd-wrt in deluje kot repeater, tako da še enega routerja res ne rabim.   Kakšnega računalnika, ki bi delal 24/7 pa tudi nimam. Nekako iščem najcenejšo možnost da bi printal brez direktno povezovanja kabla z tiskalnikom."
    },
    {
        "role": "assistant_2",
        "message": "Mogoče se ti potem splača investicija v kako od tistih malih platic s proci tipa E350 ali E450 an AMDjevi strani in Atomi na Intlovi.   Nadomestijo ti lahko kupe posamičnih škatel, ponavadi ob boljših performansah v vsem skupaj, porabo imajo pa majhno. Na kišti mimogrede lahko laufa recimo DNS strežnik in tako nisi odvisen od DNS-a svojega providerja, kar zna vsake toliko prihranit kak izpad ali dva."
    },
    {
        "role": "assistant_0",
        "message": "Najbolj se splača kupit print server ...  Najmanj problemov, ker drugega tako ne rabiš.  http://geizhals.eu/?cat=prsvr&xf=2459_U...  Tistih 20-25 EUR te ne bo spravilo v bankrot. Meni osebno je všeč tale ker ima WLAN.  http://geizhals.eu/trendnet-tew-p1ug-wi..."
    },
    {
        "role": "assistant_2",
        "message": "Meni je bolj všeč nekaj takega:  Asrock E350  Resda malo dražje že v štartu, ampak dual core, z možnostjo dodajanja ohoho poceni DRAM-a, s šitload USBji ( tudi USB3.0), video izhodom, možnostjo takih in drugačnih razširitev... Zdaj, če gre za nekaj, kjer točno veš da rabiša SAMO print vmesnik, da si prostorsko cenovno in energijsko zelo utesnjen, potem je druga stvar.  Če tega ne veš, potem je mogoče bolje dat kak € več za univerzalnejšo in razširljivo rešitev.  na to platico komot dodaš ekstra mrežno in imaš firewall/bridge/nat/server/whatever.  Če dodaš Wifi na ključku, imaš lahko tudi Wifi AP, ob pravi kombinaciji ključka in softverja."
    },
    {
        "role": "assistant_3",
        "message": "Samo opozorilo, če je tiskalnik Canon, potem print serverji pogosto ne delujejo (pojma nimam zakaj, smo pa poizkušali z večimi različnimi proizvajalci, pa se print server samo obesi ko poizkušaš karkoli tiskat)."
    },
    {
        "role": "assistant_2",
        "message": "Jaz mam Pixma MP630 multipraktika pa mi na Linux mašini to dela.   Vsaj mislim. Delalo je ko sem nazadnje probal.   Tiskalnik mam na Linux pixni-strežniku, tiskam in skeniram preko mrežnega kabla z workstationa.  Je trajalo da sem pogruntal kako v to zdresirat Xsane za skener, tiskalnik pa vsaj iiz Linuxa kar nekako dela že lep čas, odkar je gutenprint dobil podoporo za Canon.  Kar se Winsov tiče, imam virtualca na workstationu in gor več ali manj samo Winse 20k in prastari Peachtree za računovodstvo. In če me spomin ne vara, sem brez problema tiskal iz Winsev tudi nanj.   Vsaj na kombinaciji CUPS- Linux pixna to zgleda dela..."
    },
    {
        "role": "assistant_3",
        "message": "Na polnokrvni CUPS kišti nisem presenečen, da dela. Print serverji imajo pa ponavadi narejeno samo preusmeritev iz LPR ali JetDirect porta neposredno na tiskalnik (v 0,5-1MB flasha je težko dat kaj drugega), kar pa ima na Canonih probleme."
    },
    {
        "role": "assistant_2",
        "message": "Že, ampak za Win mašine imam \"raw\" driver, ki enostavno skopira na izhod, kar je dobil na vhodu. No, kakorkoli že, te in take stvari so mogoče še en razlog za preudarek o mali linux pixni.  Lažje se da spremenit, popatshat in upgradeat zadeve."
    },
    {
        "role": "user",
        "message": "Ker me zanima da bi si postavil kakšen NAS strežnik, me zanima če bi se dalo direktno nanj priključit tiskalnik. Bolj specifično: FreeNAS 8. Je že kdo kaj takega poizkusil?"
    },
    {
        "role": "assistant_4",
        "message": "Imam print server TL-WPS510U, katerega sem namestil po navodilih Z TP-linkove strani. Print server je povezan v omrežje preko routerja ASUS rtn66U.Da server deluje pravilno in je pravilno nameščen sem prav tako preveril v ie preko Ip naslova, ki sem ga pred tem določil v routerju. Prav tako preko tega Ip-ja pridem v nastavitve print serverja. Prav tako sem na PC-ju namestil tiskalnik Konica Minolata Pagepro1350w katerega želim povezati preko prinserverja z ostalimi računalniki v mreži. Tiskalnik sem namestil na PC in ga v omrežje povezal preko standardnih TCP/IP vrat, mu določil protokol tiskanja LPR, kot je le to v navodilih TP-linka. Prav tako sem poskusil s pingom IP-ja od print serverja in je ok.  Microsoft Windows [Version 6.1.7601] Copyright (c) 2009 Microsoft Corporation. Vse pravice pridržane.  Pinging 192.168.1.17 with 32 bytes of data: Reply from 192.168.1.17: bytes=32 time=5ms TTL=128 Reply from 192.168.1.17: bytes=32 time=2ms TTL=128 Reply from 192.168.1.17: bytes=32 time=2ms TTL=128 Reply from 192.168.1.17: bytes=32 time=2ms TTL=128  Ping statistics for 192.168.1.17: Packets: Sent = 4, Received = 4, Lost = 0 (0% loss), Approximate round trip times in milli-seconds: Minimum = 2ms, Maximum = 5ms, Average = 2ms  Prav tako je tiskalnik viden v nastavitvah print serverja dostopnih preko ip naslova pod printer, satus \"waiting for job\", viden je model tiskalnika, prav tako ko tiskalnik izklopim mi prikaže da je izklopljen off in ko ga vklopim da je v stanju pripravljenosti. Le do tiskanja ga nikakor ne morem pripaviti.   Tiskalnik se mi v nadzorni plošči/naprave in tiskalniki ne obarva,kot da je povezan. Prav tako ko dam natisnit preizkusno stran mi le te ne natisne, in javlja kot da tiskalnik ni povezan. Poskušal sem že vse mogoče, deinstalacija printerja, reset print serverja na default nastavitve vendar nič.   Na forumih ne najdem pametnega odgovora. Print server sem nabavil izključno iz razloga kompatibilnosti s tem tiskalnikom, ki bi ga rad dal v mrežo, vendar mi ga ne uspe povezati.   Ima kdo kakšne izkušnje oz. pozna kakšno rešitev."
    },
    {
        "role": "assistant_0",
        "message": "Pa si ga inštaliral kot network printer? Pazi da boš nastavil pravi port ...  Kak screenshot bo pomagal ..."
    }
]