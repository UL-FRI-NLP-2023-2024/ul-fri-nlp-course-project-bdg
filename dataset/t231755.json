[
    {
        "role": "user",
        "message": "Bliža se 10. september in z njim prijava na magisterski študij elektrotehnike. Glede prijave sem že odločen, zanimajo pa me vaša mnenja o posameznih predmetih; kateri so težki, lahki, zanimivi, dolgočasni ... Da se lažje odločim med njimi."
    },
    {
        "role": "assistant_0",
        "message": "Magistrski studij je naceloma veliko manj naporen kot dodiplomski, se pravi da ti za sluzbo ostane vec kot dovolj casa. Za prvi letnik ti ne bi vedel povedati, kako izgleda kateri predmet, lahko pa povem za drugega (ker se je lani izvajal). Jaz sem vpisal naslednje predmete:  -Metrologija in kakovost sistemov: pri tem predmetu je ene par predavanj, pol pa sledi izdelava seminarske naloge. Predava prof. dr. Drnovsek, snov pa obsega meroslovje, standardizacije itd. Najbolje je, da pri seminarski nalogi uporabis del tistega, kar delas v sluzbi, ker je tako z vsem skupaj veliko manj dela. Predmet ni tezek, se posebej ce se pravocasno spravis na izdelavo seminarske in jo v prvem roku zagovarjas (zagovori naceloma potekajo skupinsko).  -Nacrtovanje digitalnih elektronskih sistemov: ta predmet predava prof. dr. Zemva, pri predmetu so predavanja in vaje, snov pa obsega nekaj osnov cmos tehnologij (kar ze vse ves, ce si prej bil na smer elektronika), poudarek pa je bolj na metodah testiranja in verifikaicije digitalnih integriranih vezij. Na vajah se dela z vhdl-jem (vse od zacetka - spet nic pretirano novega, ce si karkoli ze delal z njim). Pri tem predmetu seminarska naloga ni obvezna, ce pa jo naredis, se steje kot bonus pri ustnem izpitu. Tudi ta predmet ni tezek in se ga da lepo hitro narediti.  -Akustika in ultrazvok: ta predmet se izvaja mentorsko. Nosilec predmeta je prof. dr. Fefer, predavanj ni, narediti moras seminarsko nalogo in prestudirati literaturo, ki jo dobis. Izpit sestavlja zagovor seminarske naloge + ustni izpit (teorija, ampak nic tezkega). Ta predmet je lahko zelo zanimiv, ce si izberes zanimivo temo (nekaj jih ponudi on, lahko si pa zberes svojo). V ta predmet sem moral vloziti najvec truda, ker sem si izbral precej zahtevno temo pri seminarski nalogi.  Za letos sem pa vpisal predmet pri prof. Tumi (Optimizacijski postopki in njihova uporaba pri integriranih vezjih), ki je bojda zanimiv, in pa seveda izbrana poglavja iz matematike, ki je obvezen predmet. Za ta dva pa se ne morem reci, kako izgledata."
    },
    {
        "role": "assistant_1",
        "message": "Predmete si izbereš nekako v \"specializacijski\" smeri. Smeri uradno sicer ni, ampak če hočeš študirati v TK smeri, vzameš TK predmete, za polprevodnike polprevodniške predmete itd. S tem se ti izbor že precej skrči. Ne vem, če bi se mentor strinjal, da izbereš kar neko naključno množico različnih panog. Sicer je to precej subjektivna odločitev mentorja. Nekaterim je popolnoma vseeno.  Moji predmeti so bili: D. Hercog; Protokoli v sodobnih telekomunikacijskih omrežjih Zelo zanimiv predmet. Ni težak. Precej obširen, ker je Hercog kar malo preveč priden in bog ne daj, da bi kdaj kakšna minuta odpadla. Za izpit si zelo zožiš snov, ker prej pripraviš seminarsko in je izpit samo dodatna pojasnitev podrobnosti iz teme seminarske.  T. Vidmar in S. Tomažič; Porazdeljeni informacijski sistemi in celovitost podatkov Dolgčas. Predvsem zato, ker se profesorju (Vidmarju) ne ljubi predavati (kljub zadostnemu številu študentov) in samo prvo uro našteje katere poglavja je treba naštudirati za izpit. Potem profesorja vidiš samo še na izpitu, kjer kar zahteva poglobljeno poznavanje snovi. To je 1 semester, 2. semester (Tomažič) je treba narediti samo 1 seminarsko (tudi ni predavanj) in jo javno predstaviti. Ta del je enostaven.  J. Bešter; Načrtovanje ter upravljanje telekomunikacijskih sistemov in storitev Zelo enostaven predmet. Bešter skoraj nikoli ne predava, ampak ponavadi M. Jagodič. Dosti je tudi gostujičih predavateljev iz APEK, IskraTEL, kabelski operaterji ... Tudi izpit je pri Jagodiču, zelo enostavno, znati je treba res samo osnove TK zelo na splošno. Snovi je malo, ker iz snovi gostujočih predavateljev ni vprašanj.  D. Miklavčič; Projektno vodenje in komunikacija v razvoju in raziskavah Zelo zanimiv predmet. Da precej znanja o ne elektrotehniških zadevah (bolj MBA zadeva). Ni zahteven, čeprav je treba kar pokazati nekaj naučenega znanja. Veliko gostujočih predavateljev, iz katerih snovi tudi lahko dobiš vprašanja. Je tudi nekaj praktičnega dela. Npr. narediti je treba projektno dokumentacijo za projekt po lastnem izboru. Napisati je treba primer povzetka članka (kar te prej kar dobro naučijo in tudi kasneje pride še kako prav - tudi pri pisanju seminarskih in magistrske naloge). Kar dobro te naučijo tudi javnega predstavljanja svojega strokovnega dela, sicer zgolj teoretično.  Povzetek. Študij je dokaj enostaven. Precej enostavnejši kot dodiplomski, kjer te morijo tudi s predmeti, ki te sploh ne zanimajo. Naučijo te tudi veliko uporabnih stvari (spet za razliko od dodiplomskega študija, ki je preveč duhamoren). Sicer sem dodiplomsko študiral še v zlatih časih tehničnih študijev, ko je bil še velik naval in so res mesarili. Menda so zdaj kriteriji zelo nizko."
    },
    {
        "role": "user",
        "message": "Hvala za tako obširne in izčrpne razlage, oba sta mi zelo pomagala in glede na napisano je odločitev glede predmetov precej lažja ... Glede na opise predmetov na FE strani so te insajderske informacije veliko več vredne in upam da sta prepričala še koga; sam se vsekakor veselim študija;)"
    },
    {
        "role": "assistant_2",
        "message": "Kako pa je s plačevanjem študija. Gledal sem pogoje pri katerih je povprečna ocena 7,5 kako je s tem. Kaj če imaš nižje povprečje? Odpadeš za redno ali sploh ni potem šans?"
    },
    {
        "role": "assistant_1",
        "message": "Ene 3/4 šolnine plača država in 1/4 sam ali podjetje. Zadeva je tako kar poceni, mene je prišla dobrih 100 jurjev na leto. Menda pa ni vsako leto enako in se ne ve vnaprej, koliko bo državne subvencije.  Kako je z nižjo ocena v resnici ne vem. Menda nekje piše, da moraš imet nekaj let ustreznih (raziskovalnih) izkušenj, če ne izpolnjuješ pogoja.  Kaj si mislil z \"Odpadeš za redno\" ne vem. Redni podiplomski študij namreč ne obstaja. Vse se šteje kot izredno (=plačniško)."
    },
    {
        "role": "user",
        "message": "stvar s financiranjem je taka: država plača 60% cene študija, ki stane (še v tolarjih, ne vem kolik je v evrih :)) 470.000 SIT, se pravi da sam plačaš okoli 190.000 Sit - govorim za moj primer. Pogoj da te država sofinancira je da opraviš vse obveznosti v rednem roku, torej tri izpite, kolikor imaš predmetov. Kar se pa povprečja tiče, ni treba da imaš 7,5 - to je pogoj za vpis - če ne izpolnjuješ tega pogoja, moraš napisati članek v eno izmed strokovnih revij, ne vem pa točno v katero.  se pa definitivno splača vpisati na podiplomca, ker ni nek bavbav, stvari so dokaj skulirane in bi se še enkrat odločil za vpis ;)"
    },
    {
        "role": "assistant_3",
        "message": "Država plača letos, vsaj nam na BF-ju, le 55%."
    },
    {
        "role": "user",
        "message": "imaš prav, tistih 60 % je bilo lansko leto, za letos so odločbe o sofinanciranju šele prišle ..."
    },
    {
        "role": "assistant_1",
        "message": "Jaz sem imel občutek, da stopnjo subvencije prilagajajo tudi povpraševanju in potrebam in da smo na tehničnih študijih dobili več. Morda sem imal napačen občutek, ampak imal sem podatek, da so morali na EF plačati precej več sami."
    },
    {
        "role": "assistant_4",
        "message": "Mogoče se motim in informacija ni preverjena, vendar sem od kolega (ki je na FE MR) slišal, da naj bi od tistih 450.000 SIT država za podiplomski študij na FE plačala kar 400.000 SIT.  LP, d."
    },
    {
        "role": "assistant_3",
        "message": "Mogoče za 3 in 4 letnik. Za 1. in 2. letnik pa ne. Ministrstvo razpiše subvencijo do 60% max."
    },
    {
        "role": "user",
        "message": "Letos smo morali plačati dva obroka po 377€ in 50.000 sit (še lansko leto) za šolnino.  Dodano: na FE MR"
    },
    {
        "role": "assistant_2",
        "message": "Mene zanima če ima kdo letos še plan izkoristit zadnje leto magistrskega programa?"
    },
    {
        "role": "assistant_5",
        "message": "Po vsej vrjetnosti bom sel na podiplomca. Ce ima kdo se kaksne informacije o predmetih pa kar na plano! Je fino prebirati mnenja o predmetih.  LP"
    },
    {
        "role": "assistant_2",
        "message": "Katero smer pa si študiral prej? Oz o kateri smeri razmišljaš?"
    },
    {
        "role": "user",
        "message": "Zdravo, stvar je taka, da je letos zadnjič možnost vpisa MR, potem samo še bolonjski študij. To pomeni, da ni več možnosti ponavljanja letnika; izvaja se letos 1. letnik, in drugo leto zadnjič 2. letnik. Letos bo obvezna matematika pri prof. Dolinarju (car), dva predmeta sta po izbiri; zahtevnost ni prevelika, če si vzameš čas, se da naredit brez problema :)"
    },
    {
        "role": "assistant_6",
        "message": "Jaz sem zelo cincal ali čem iti na podiplomca ali ne, ampak sem se na koncu odločil da ne grem. Razlog je pa ta, da v službi nisi čisto nič več vreden kot če si \"samo\" dipl. Tudi marsikateri profesor, ki sem ga vprašal kaj pa on misli, ali se splača it naprej ali ne, je dejal, da če imaš res željo po udejstvovanju na še bolj teoretičnem področju, potem pojdi, drugače pa nima nekega smisla. Plača ne bo nekaj višja.  Gospodarstvo in s tem delodajalci veliko bolj cenijo diplomirane elektrotehnike, ki imajo podiplomca iz druge vede, recimo ekonomije. Razmisli še kaj o tem. Verjemte da če si dober v svoji stroki, imaš z uni.dipl.el. zelo dobro prihodnost, tko da..."
    },
    {
        "role": "assistant_5",
        "message": "Mislim, da mi ne bo cisto nic skodovalo, ce naredim se 6 izpitov pa je. Glede ponavljanja letnika pa mislim, da ni tako kot pravi @user. Na strani pise \"Vpis podiplomskega magistrskega študija elektrotehnike (po trenutno veljavnem programu) možen samo še v študijskem letu 2008/09\", nikjer pa nisem zasledil, da nebi bilo mozno ponavljanje oz casaovna omejitev studija.   @assistant_2 prej sem studiral elektroniko.  @assistant_6 deloma se strinjam s tabo...tudi sam sem bil do nedavnega istega mnenja ampak sem se premislil. Kar se tice razlike v placi med dipl ing in mag vrjetno res ni vec velike razlike razen v drzavnih firmah, kjer ti naceloma placo obracunavajo glede na izobrazbo, v veliki vecini firm pa se placa obracunava glede na pokazano, kar pa je konec koncev tudi prav!  LP"
    },
    {
        "role": "user",
        "message": "Čisto v razmislek; letos se bo zadnjič izvajal 1. letnik - če ne izpolniš pogojev za vpis v 2. letnik, pavziraš eno leto, v katerem narediš manjkajoče izpite in s tem izpolniš pogoje za vpis v drugi letnik. Le tega pa je fakulteta zadnič izvajala v letu, ko si pavziral ... Ker nisi naredil prvega letnika, ti država ne da nič zraven (pogoj za sofinanciranje države so izpolnjene obveznosti prvega letnika), tako da si zapravil 1000 eur, naprej pa se uradno ne moreš vpisati, ker se nimaš kam. Tako je tvoja možnost edino ta, da redno narediš prvi letnik, se vpišeš v drugega, ga narediš in imaš še 3 leta časa da narediš mag. nalogo in si car. Ne zaradi tega, ker boš veliko pridobil na znanju (verjemi mi, da ne boš), ampak ker si pokazal določeno vnemo in si bil pripravljen vložiti svoj čas za nekaj, za kar boš nagrajen samo s strani tvojih bližnjih in s strani sebe, ker ti je nekaj uspelo naredit iz sebe. Kot pravi @assistant_6, ekonomsko in politično je odločitev za študij neutemeljena, po drugi strani pa ti lahko prinese veliko osebno zadovoljstvo in samozavest :)"
    },
    {
        "role": "assistant_5",
        "message": "@user ti gres sedaj v 2. letnik? Poves katere predmete si izbral v prvem?"
    },
    {
        "role": "user",
        "message": "Jaz sem že zaključil s predavanji, čaka me še izdelava mag. naloge ... V prvem letniku sem imel matematiko, ki je itak obvezna, Miklavčiča v Projektnem vodenju in Hercoga s Protokoli v sod. tk omrežjih. V 2. letniku sem poleg seminarja vzel še Drnovška (Metrologija in kakovost sistemov) in A. Žemvo (Načrtovanje elektronskih vezij). Od vseh naštetih priporočam Miklavčiča in Žemvo, na drugi strani sta Hercog in Drnovšek, ki sta že malo starejša gospoda in imata za moje pojme malo nedodelan in predvsem zastarel način razlaganja snovi, Drnovšku se pa še bolj malo da ... Glede Dolinarja nimam nobenih pripomb. Glede same zahtevnosti je pa tako, da če si vsaj brez problemov naredil izpite na dodiplomcu, jih boš tule mogoče še malo lažje. Sem enkrat že napisal, da je (vsaj zame) edina težava pomanjkanje časa (8 ur v službi, potem pa še za štiri urce sedet na faks ... poj veš koliko se ti še da) Če maš še kakšno vprašanje, pa kar napiši."
    },
    {
        "role": "assistant_5",
        "message": "Pri dolinarju je najprej pisni nato ustni izpit? Slisal sem, da so naloge na izpitu enake kot naloge, ki se resujejo na vajah (malo drugacne cifre). Je to res?  V predmetu \"Načrtovanje ter upravljanje telekomunikacijskih sistemov in storitev\" pise, da rabimo snov dodiplomskega študija sodobnih telekomunikacij, kar ga pa jaz nimam, ker sem delal elektroniko. Zna biti pri tem kaksen problem?  Kako zgleda izpit pri Projektnem vodenju? Kako zgledajo predavanja? Je kdo od kolegov pohvalil se kaksen predmet?  LP"
    },
    {
        "role": "user",
        "message": "Z dolinarjem ni čist tako .. piše se dva kolokvija, naloge so drugačne, tako zastavljene, da se vidi če znaš razmišljati; predavano snov malo obrne in zavije, da morš snov zastopit. Nič ti ne pomaga, če se naučiš na pamet, pri kolokvijih imaš lahko zraven zvezek s snovjo ... Link do kolokvijev  Za Načrtovanje ter upravljanje telekomunikacijskih sistemov in storitev ne vem, ampak za protokole v sod. tk omrežjih je isto pisalo, in tudi jaz sem elektronik, vendar če te ta stvar zanima, ni težko. Kakšno knjigo več boš prebral, da boš osvojil osnove in ne bo problema ...  Miklavčičev predmet pa zgleda kot serija štirih predavanj, vsakokrat z drugim predavateljem in drugo temo. Zelo koristen predmet, ker ni čist nič povezan z elektroniko in ti razširi obzorje z osnovami pisanja člankov, javnega nastopanja, intelektualne lastnine, osnovami vodenja projektov ... Izpit je sestavljen iz 4 sem. nalog, pri vsakem predavatelju posebej, sem. naloge se delajo v skupini.  S. Amon ima en predmet o senzorjih (?) ki je tud kar v redu ...  Mislim, da je vsak strah odveč. Če vsaj malo pogrešaš študentsko življenje, je to to ....... :) po predavanjih se gre na pir!"
    },
    {
        "role": "assistant_5",
        "message": "uh...vidim, da je tale Dolinar zabaven. Ze tako mi ni sla matematika prevec dobro...kaj pa na ustnem izpitu?  LP"
    },
    {
        "role": "user",
        "message": "Ful težak je tale ustni ...  vpis ocene, in to je to ... pa na prvi pogled res zgleda težko, ja ... stvar je v resnici precej preprosta. Lažja kot katerakoli izmed dodiplomske matematike"
    },
    {
        "role": "assistant_2",
        "message": "Dork dej povej katere predmete maš plan vzet? Mogoče dobim kakšno idejo. Drugače pa se tudi sam vpisujem na magistrski študij samo zato da sebi dokažem da zmorem."
    }
]