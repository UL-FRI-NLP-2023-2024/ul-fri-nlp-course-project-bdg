[
    {
        "role": "user",
        "message": "Oj!  Zadnje čase zelo pogosto naletim na razne članke o ŠOU, o tem da gradijo hotel, zapirajo K4, ki naj bi bila neka kulturna meka, pa privatizacije delov organizacije, vplivanje na študentske medije... Nič od teh stvari se mi ne zdi kot nekaj, s čemer bi se takšna organizacija morala ukvarjati. Mi lahko prosim malo razložite, če je kdo kaj bolje obveščen, kaj se dogaja trenutno in s kakimi interesi ti ljudje gredo prihodnosti naproti?  Hvala, lp"
    },
    {
        "role": "assistant_0",
        "message": "@user je 27. maj 2013 ob 22:06 izjavil:in s kakimi interesi ti ljudje gredo prihodnosti naproti? Predvsem z lastnimi."
    },
    {
        "role": "assistant_1",
        "message": "Bom razložil iz prve roke. Eden izmed ŠOU zavodov, Hostel celica, v zadnjem obdobju posluje izjemno dobro. Ljubljana je namreč precej zanimiva za turiste, ki iščejo nočitve v hostlih. Zato se je ŠOU odločil investirati v izgradnjo novega hostla (ki naj bi bila po mojih informacija tudi delno financirana iz presežkov iz poslovanja Celice). Zadeva se bo dogajala na Kersnikovi 4, ker ima ŠOU tam v lasti celo zgradbo. Komplet zadeva se dogaja zato, ker študentsko organiziranje doživlja precejšen upad prihodkov (30%+), in ni videti, da bo v prihodnosti kaj drugače. Zato se investira v stvari, ki delajo dobiček, iz katerega bi se v primeru popolnega prenehanja koncesijskih dajatev financiralo dejavnosti ŠOU. Iz podobnih razlogov se dogajajo tudi rezi pri študentskih medijih. ŠOU je pač edini financer Radia Študent, časopisa Tribuna in ŠOUvizije. Gre za zadeve, katerih doseg je precej majhen (v primerjavi z drugimi projekti ŠOU), vendar je v interesu študentov, da obstajajo. Zato so se odločili za manjšo reorganizacijo (selitev v skupne prostore, predlog blage komercializacije vsebin), ker druga opcija je pač prenehanje teh dejavnosti.  Tretja stvar, ki se nas na Slo-techu najbolj tiče, pa je selitev Kiberpipe. Tudi sam je ne podpiram, vendar se mi zdi, da se skupnost Kiberpipe ni odzvala primerno, oz se je premalo vključevala v dogajanja na ŠOU. Pač, če si v isti hiši, se moraš pa že malo zanimati, kaj se dogaja nad tabo. Primarno se bo kiberpipa selila zaradi ustanovitve zavoda študentska menza, za katero je ŠOU v letošnjem proračunu namenil cca 300000 EUR, in bo študentom omogočala dostop do kvalitetne in poceni prehrane (mislim, da bo cena bona pod 2 EUR). V kletnih prostorih naj bi bila kuhinja, v metropolu pa jedilnica (vendar nisem ziher za to). Vem, da se to zdi nezaslišano, vendar so Kiberpipi bili namenjeni drugi prostori, večji od sedajšnjih. Ker so svetli, \"geekom\" ne ustrezajo, kar se meni zdi precej za lase privlečeno. Če že nič drugega, bi lahko Kiberpipa s svetlimi, modernimi prostori pokazala Sloveniji, da so časi, ko so se \"geeki\" skrivali po kleteh, mimo, in je biti \"geek\" kul, ker doprinašaš družbi, ker si zaposljiv, ker znaš narediti kul stvari. Vsaj jaz tako vidim stvari, in mislim, da je jokanje, da so Kiberpipo vrgli ven, neprimerno. Sem mnenja, da bi, v primeru pravilnega postopanja, lahko Kiberpipa iz te selitve iztržila mnogo, če bi šla naproti ŠOU. Ampak, to je zgolj moje mnenje.  Se mi pa zdi komentar @assistant_0 neprimeren. Dejstvo je, da so se v preteklosti na ŠOU dogajale različne nepravilnosti, vendar so zadeve, ki se dogajajo trenutno, povsem utemeljene in razložene. Dokumentacija je na voljo, in vsak študent Univerze v Ljubljani lahko podrobno izve, kaj počne organizacija, ki zastopa njegove interese."
    },
    {
        "role": "assistant_2",
        "message": "Kaj pa klub K4?"
    },
    {
        "role": "assistant_1",
        "message": "O tem nimam točnih informacij, je pa dejstvo, da je leto štartal z ogromnim primanjkljajem, ki je ostal iz mandata prejšnjega vodstva, kar se je pokrilo iz proračuna. Kaj točno se trenutno dogaja, ne vem, in ker ne želim širiti neresnic, naj to razloži kdo drug, ki ima boljše informacije od mene."
    },
    {
        "role": "assistant_3",
        "message": "A ni studentska organizacija kupila tist hotel pri tivoliju ze dost nazaj? Zakaj ga raje ne popravijo kot delajo nov hostl?"
    },
    {
        "role": "assistant_4",
        "message": "Običajno se pri sorodnih projektih pali denar raznih EU razpisov, kjer pa so pogoji različni, hipotetično govorim, je verjeto ta projekt mišljen za gradnjo od začetka. Sicer pa dokler sem bil mlad in zelen sem skočil v lase vsakomur, ki je že takrat trdil, da je treba tovrstne organizacije ukinit in trg dela, predvsem pa naravo dela, ki bi ga naj opravljal ŠOU omejit le na to, za kar obstajajo.  Upam, da čimprej ta organizacija pogori, pa da ne feniksu ne slišim ničesar. Za moje pojme njihovi posli mejijo na kriminal, bi bilo res zanimivo poslat noter vse možne inšpekcije in pristojne organe, da malce prevetrijo fascikle in delovanje ŠOUa. Mislim, da sta SAZAS in ŠOU lahko brata."
    },
    {
        "role": "assistant_5",
        "message": "Pridni študentje, takšne kot se želi, nimajo od ŠOU nobene koristi. Sploh sedaj, bo ta hotel namenjen študentom? Zagotovo ne.  Menda je vsakemu jasno, kako se nekateri, med drugimi tudi ,,večni študenti,\" grebejo za položaje v ŠOU. Normalno, da zaradi svojih osebnih koristi. Če bi ŠOU že pred leti ukinili, se, tudi zgoraj omenjene, nepravilnosti ne bi dogajale."
    },
    {
        "role": "assistant_1",
        "message": "@jaakaa - \"večni\" študenti se ne morejo grebst za položaje na ŠOULJ. Rabiš met status študenta na UNI-LJ. Tega pa ne moreš imet večno, v najboljšem primeru (če se odločiš bit večni študent, se pravi, da ne delaš nič na faksu) 2 leti, reden vpis + ponavljanje."
    },
    {
        "role": "assistant_6",
        "message": "Sam to se men zdi brezveze da si sam zato vpisan da se grebeš za položaje. Pol k je pa konc teh dveh let si pa nula k hoče met socialno podporo. Nevem no.   Kako je z Radiom Študent? Neki se govori da nima dost dnarja. A bo dokončno mrknu al bo splaval? kako kej kaže?"
    },
    {
        "role": "assistant_5",
        "message": "@assistant_1 je 28. maj 2013 ob 01:48 izjavil:@jaakaa - \"večni\" študenti se ne morejo grebst za položaje na ŠOULJ. Rabiš met status študenta na UNI-LJ.   Pri nas na faksu je tako, da tisti najbolj aktivni pri teh obštudijskih stvareh študirajo enkrat dlje kot je to predvideno. Nekateri od teh so stari že 27, 30 let, seveda imajo za sabo kar nekaj (vzporednih) študijskih programov. Ne vem, kako jim to uspeva, ampak jim."
    },
    {
        "role": "assistant_1",
        "message": "Najbrž zato, ker so vpisani še v stare programe, pa se jim zato gleda skozi prste pri napredovanju v višje letnike. Sam sem vpisan v bolonjski program na FE, in ti lahko garantiram, da mi zaradi sodelovanja pri študentskem organiziranju niso odobrili niti enega pogojnega vpisa. Pač nisem bil vpisan, faksu je vseeno."
    },
    {
        "role": "assistant_7",
        "message": "mah lej šou so pač lopovi in to je to  ne naredijo nič koristnega za študente (recimo da bi se probali znebit slabih profesorjev), naredijo pa dosti koristnega za svoje žepe"
    },
    {
        "role": "assistant_8",
        "message": "Samo kot opozorilo - @assistant_1ova predstavitev je, roko na srce, usmerjena močno v prid trenutni oblasti na ŠOU-LJ in drastično olepšuje določena dejstva. Če te zanima še kontrasten pogled ljudi, ki trenutno predstavljajo opozicijo, lahko prebereš kaj s strani Študentske iskre (disclaimer - nisem član).  Najbolj problematičen je sledeči večni izgovor: Komplet zadeva se dogaja zato, ker študentsko organiziranje doživlja precejšen upad prihodkov (30%+), in ni videti, da bo v prihodnosti kaj drugače. Zato se investira v stvari, ki delajo dobiček, iz katerega bi se v primeru popolnega prenehanja koncesijskih dajatev financiralo dejavnosti ŠOU.Skozi leta je ta argument moč slišati vsakokrat, ko ŠOU začne s sumljivo komercialnim projektom, ki nima nobene jasne koristi za študente. Na žalost se vedno znova tudi izkaže, da po prvotnem obdobju, ko neprofitne dejavnosti trpijo na račun teh investicij, nikoli ne pride do kasnejšega obdobja, ko bi investicije začele prinašati dobiček in bi se lahko študentom koristne dejavnosti na ta račun razcvetele.  Ponavadi se v končni fazi zgodi to, da se uspešen komercialni projekt skupaj z dobički na kreativen način sprivatizira. Tako je nastalo že nekaj založb, turističnih agencij, ipd."
    },
    {
        "role": "assistant_9",
        "message": "V resnici je treba ŠOU v Ljubljani samo preimenovat v srednje učinkovit poslovni inkubator, pa bo vse kul."
    },
    {
        "role": "assistant_7",
        "message": "ja, samo naj ne dobivajo nobenih sredstev od študentskega dela, pa države, pa ....  naj se grejo te fore s svojim denarjem oziroma z denarjem investitorjev, ki vejo za kaj se gre"
    },
    {
        "role": "assistant_9",
        "message": "@assistant_7> ja, samo naj ne dobivajo nobenih sredstev od študentskega dela, pa države, pa ....  Zakaj ne? Saj če postavijo eno uspešno firmo na par let je to po slovenskih standardih zelo dobro zapravljen denar.  @assistant_7> naj se grejo te fore s svojim denarjem oziroma z denarjem investitorjev, ki vejo za kaj se gre  Haters gonna hate."
    },
    {
        "role": "assistant_7",
        "message": "jah če dobivaš zastojn denar je lahko bit uspešen, pač poskušaš dokler se ti ne poserje  če se gre pa za tvoj denar, je pa malo drugače  imo bi vsakega študenta moralo bit sram da je šou kao njegova organizacija"
    },
    {
        "role": "assistant_8",
        "message": "imo bi vsakega študenta moralo bit sram da je šou kao njegova organizacijaŠtudentje vsaki 2 leti volijo vodstvo organizacije in se izgleda ne sekirajo."
    },
    {
        "role": "assistant_7",
        "message": "lol, to so ti pa jake volitve, ko maš neke modre pa oranžne, vsi so pa ubistvu isti lopovi za začetek bi moral kot kandidat izpast vsakdo, ki je v povprečju rabil več kot 2 poskusa na letnik"
    },
    {
        "role": "assistant_8",
        "message": "lol, to so ti pa jake volitve, ko maš neke modre pa oranžne, vsi so pa ubistvu isti lopoviNa posamezni fakulteti lahko kandidira vsak njen študent, če ima status.  Mislim, ne me narobe razumet, se strinjam - stanje je obupno, ampak na podoben način kot v celotni državi. Osveščenost o obstoju študentskega organiziranja in možnosti volitev je nikakršna, udeležba na volitvah je mizerna, posledično se da z ekstremno populističnim pristopom zelo enostavno in z majhnim vložkom zmagati. To pa povzroči, da se okrog korita grebejo predvsem dobičkarji. V svetu, v kakršnem živimo, je težko biti presenečen nad tem, žal."
    },
    {
        "role": "assistant_10",
        "message": "Več profitnih dejavnosti izvaja ŠOU, več je možnosti za odlivanje denarja v zasebne žepe. To je glavni in edini razlog.  Logika, da morajo investirat zato da bodo v prihodnosti financirali študentske dejavnosti je bizarna. Nekako tako, kot da bi center za socialno delo, znižal socialno podporo in investiral v delnice, zato da bo morda nekoč v prihodnosti socialna podpora višja.  Hotel je tvegana dejavnost. Ni naloga ŠOU da hazardira s študentskim denarjem, ampak da ga porabi za projekte za študente."
    },
    {
        "role": "assistant_11",
        "message": "Še posebej ker je veliko ŠOU financiranja namenjenega za NEprofitne namene - torej izključno za namene dejavnosti, ki same po sebi ne bi prinašale dobička (izobraževanja, umetnost...) in zato rabijo javno financiranje, ne pa kot državna subvencija študentskim firmam."
    },
    {
        "role": "assistant_3",
        "message": "Hehe a to dejansko tako deluje, da zgolj studentje vodijo organizacijo? Nekako bi upal, da jo vodi folk, ki se je dokazal pa diplomiral. Tukaj je izgleda obratno; ko se dokazes nisi vec dober."
    },
    {
        "role": "assistant_12",
        "message": "AFAIK jo vodijo ljudje, ki dovolj dolgo vlečejo status."
    },
    {
        "role": "assistant_8",
        "message": "Nekako bi upal, da jo vodi folk, ki se je dokazal pa diplomiral. Tukaj je izgleda obratno; ko se dokazes nisi vec dober.V študentskem zboru sedijo študentje, ki morajo imeti status, da sploh lahko kandidirajo. Člani predsedstva tudi morajo imeti status, ampak to je bolj stvar notranjih pravil. Seveda pa status ni nujen za vse ljudi, ki delajo na ŠOU, direktor ga recimo nima.  Logika sicer ni nujno tako zelo zgrešena - tudi občinski svetnik mora biti občan, poslanec pa državljan :)."
    },
    {
        "role": "assistant_13",
        "message": "Likvidacija ŠOU se mi v tem trenutku zdi še kako smiselna."
    },
    {
        "role": "assistant_14",
        "message": "Vsekakor bi bilo ŠOU treba odvzeti sredstva za študentske bone - ministrstvo naj jih deli neposredno preko kakšne agencije, preko univerze ali naj na podlagi javnega razpisa nekomu podeli začasno koncesijo. Prav tako bi bilo potrebno radikalno omejiti študentsko delo.  ŠOU organizacije so namreč postale leglo nepreglednih financ, politikantstva in verjetno tudi korupcije.  To, da se preko ŠOU financirajo razne nekomercialne dejavnosti pa drži le delno. Po moje mnenju se predvsem financirajo študentski klubi trenutnih prijateljev političnega vodstva ŠOU, ostale projekte pa se ukinja ali izvaja pritisk nanje. Primeri so: - Kiberpipa (tarča pritiskov že več let); - Fundacija Študentski tolar (FHŠ) letos fundaciji niso bila nakazana finančna sredstva, čeprav so le ta predvidena v proračunu ŠOU v Ljubljani za leto 2013, zato je tudi odstopila njena predsednica; - Radio Študent (tarča pritiskov že leta, omejujejo jim financiranje, itd.) - itd.  Poleg tega je bila vsaj mojih časih ŠOU precej nedemokratična organizacija (preprečili so študentski referendum o znižanju višin sejnin), veliko vprašanje je, kaj bi pokazala neodvisna revizija.  Skratka, namen je lep, ampak študentski politikanti so vse skupaj izpridili. zato je to organizacijo potrebno ukiniti. In to čim prej."
    },
    {
        "role": "assistant_10",
        "message": "Saj na tale hotel bi lahko gledaš tudi z vidika priprave na ukinitev. Nabrati čim več nepremičnin, ki se bodo ob ukinitvi poceni olastninile."
    },
    {
        "role": "assistant_6",
        "message": "Mah kakšna organizacija nekaj...prej diktatura. Važn da kradejo tisti k pridejo gor. Nevem kdo se je spomnu da študnet k študira da ma zravn cajt še neko študentsko politiko zganjat? To bi kvečjem lahko počel leto mogoče dve po tem ko bi diplomiral, po tistih dveh leti pa sigurno ne več."
    },
    {
        "role": "assistant_15",
        "message": "Sicer se ne strinjam s politiko SOU-a in bi jim pomoje bilo potrebno zmanjsati avtonomijo, da se take stvari ne bi morale zgoditi, ampak ne vem pa zakaj se studentje ne bi smeli ukvarjati se s cim poleg studija. Jaz sem imel v casu studija zdalec najvec casa za zganjanje raznih konjickev, ce se nekdo hoce ukvarjati s studentsko politiko, zakaj pa ne."
    },
    {
        "role": "assistant_13",
        "message": "@assistant_15 je 31. maj 2013 ob 12:58 izjavil: Jaz sem imel v casu studija zdalec najvec casa za zganjanje raznih konjickev, ce se nekdo hoce ukvarjati s studentsko politiko, zakaj pa ne.   Saj imajo razne jajojugend, zokijugend ipd. krožke v običajnih organizacijah/strankah. Naj se tam uveljavijo, itak prenekateri sanja o poslanskem parazitiranju kot življenskem cilju."
    },
    {
        "role": "assistant_15",
        "message": "@assistant_13 je 31. maj 2013 ob 13:14 izjavil: Saj imajo razne jajojugend, zokijugend ipd. krožke v običajnih organizacijah/strankah. Naj se tam uveljavijo, itak prenekateri sanja o poslanskem parazitiranju kot življenskem cilju.  Kar se mene tice so lahko kjerkoli ze, sem pa mnenja, da morajo studentske interese se zmeri predstavljati studentje.  Zdej. ce je kaj koristi od njih je pa druga debata. Jaz mislim, da je lahko, samo potrebno bi jih nekoliko bolj omejiti."
    },
    {
        "role": "assistant_13",
        "message": "@assistant_15 je 31. maj 2013 ob 13:16 izjavil:@assistant_13 je 31. maj 2013 ob 13:14 izjavil: Saj imajo razne jajojugend, zokijugend ipd. krožke v običajnih organizacijah/strankah. Naj se tam uveljavijo, itak prenekateri sanja o poslanskem parazitiranju kot življenskem cilju.  Kar se mene tice so lahko kjerkoli ze, sem pa mnenja, da morajo studentske interese se zmeri predstavljati studentje.   Težava je, da si ti fantje in dekleta to semantično malo poenostavijo: zastopamo svoje interese, študenti smo - ergo zastopamo študentske interese.  Ampak resno, koliko zastopajo splošne študentske interese ti študenti?"
    },
    {
        "role": "assistant_16",
        "message": "Zlato pravilo. Če obstajajo pogoji za delanje dobička in kopičenje premoženja, se bo to počelo. Pika. Ne glede na vrsto organizacije."
    },
    {
        "role": "assistant_9",
        "message": "@assistant_13> Ampak resno, koliko zastopajo splošne študentske interese ti študenti?  Pa saj si si že sam odgovoril: Popolnoma!"
    }
]