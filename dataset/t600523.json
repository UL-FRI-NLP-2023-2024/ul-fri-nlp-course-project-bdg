[
    {
        "role": "user",
        "message": "Pozdravljeni!  Sem dijak četrtega letnika gimnazije, in sem pred vpisom na fakulteto. Obiskal sem informativne dneve na različnih fakultetah in sedaj imam še nekaj časa, da se odločim kam naprej.   Odločam se med zgoraj omenjenimi možnostmi, vendar se mi zdi, da bolj kot raziskujem, bolj sem zmeden. Že dolgo je moja prva želja študij fizike, vendar me skrbi kaj po diplomi? Na zavodu za zaposlovanje kolikor spremljam oglase fizikov bolj ali manj ne iščejo, ampak bilo je pa rečeno, da imaš na fiziki zelo širok spekter znanja in si zelo zaželjen na večih področjih. Ali je to dejansko res? Potem je tukaj študij matematike, ki je glede tega še veliko na slabšem. Programiranje, učiteljski poklic ali pa bančni sektor so najbolj očitne možnosti, a spet, slednjima dvema ne gre ravno dobro zadnje čase. Potem pa sta še tu kemija in strojništvo, ki na trgu delovne sile najvišje kotirata, a spet, pri strojništvu me mika predvsem delo v avtomobilski industriji, ostali aspekti pa ne preveč. Pri kemiji pa tudi ne vidim drugih opcij kot delo v nekih farmacevtskih podjetjih, ali se morda motim?  Vsak nasvet, izkušnja bi mi res prišla prav... to je dejansko najtežja odločitev v življenju do zdaj in bi res rad se odločil pravilno."
    },
    {
        "role": "assistant_0",
        "message": "Fizika in matematika sta zelo dobri osnovi za številne strokovne poklice. Bolj obvladaš matematiko, lažje osvojiš stroko, naj bo elektrotehnika, programiranje, ekonomija itd. Pri fiziki pa je tako, da iščejo strokovno podkovane fizike za raziskovalno razvojna dela.  Raje razmisli o tem, kaj bi TI rad počel, potem pa poglej po sorodnih poklicih! Če te mika avtomobilska industrija, potem v bistvu izbiraš med elektrotehniko in strojništvom. Elektrotehnika zato, ker je to prihodnost avtomobilizma (električni avtomobili), strojništvo pa zato, ker imajo veliko relevantnega znanja."
    },
    {
        "role": "assistant_1",
        "message": "V Slo naravo in družboslovci najdejo službo v približno istem času, družboslovci celo malenkost prej."
    },
    {
        "role": "assistant_2",
        "message": "nekoč kot fizik si bil dober za več področij. danes kot fizik nisi dovolj dober za nobeno področje. predvidevam. tako je danes z računalništvom. nekoč si bil rač. po izobrazbi pa si bil dober za več področij. danes pa za nobeno :)"
    },
    {
        "role": "assistant_3",
        "message": "@assistant_2 je 16. feb 2014 ob 17:49 izjavil:nekoč kot fizik si bil dober za več področij. danes kot fizik nisi dovolj dober za nobeno področje. predvidevam. tako je danes z računalništvom. nekoč si bil rač. po izobrazbi pa si bil dober za več področij. danes pa za nobeno :)   Poklic 'racunalnicar' ne obstaja. Pa ceprav morda kje pise, da obstaja. V resnici pa ne."
    },
    {
        "role": "assistant_4",
        "message": "Že dolgo je moja prva želja študij fizike, vendar me skrbi kaj po diplomi? Ko ti poteče status si brez šihta tako kot ostala večina študentske populacije.  Dandanes ti šola ne bo več nudila zaposlitve"
    },
    {
        "role": "assistant_5",
        "message": "Jaz ti priporočam po informativnem dnevu še en dan na zavodu za zaposlovanje s tvojo zaposlitveno svetovalko. Kot drugo poglej kateri kader iščejo v Nemčiji/Avstriji, sicer je res da potrebuješ začetni kapital ki ga bos moral nekako dobiti.  Zadnjič je bil članek v monitorju kjer je avtor lepo napisal, danes si računalnikar prideš poservisirat stranki računalnik in ji je 30€ za delo preveč, medtem pa vodovodar zaračuna 30€ na uro.   Če želiš izvedeti kaj je poklic prihodnosti ne ve nihče. Tudi psihoterapevt je recimo eden izmed njih pa kaj češ z njim v Sloveniji če greš na svoje? Saj nima noben več denarja za karkoli v Sloveniji.  Sicer pa karkoli izbereš s tehničnega področja bolje kot družboslovje. Sam na tvojem mestu ne bi šel na IT ker kolikor se pogovarjam z ljudmi je že vsak drugi IT. strojna bi bila po mojem (subjektivnem) mnenju najboljša izbira, pokrivaš visok spekter pri poklicih.   Veliko sreče"
    },
    {
        "role": "assistant_1",
        "message": "strojna bi bila po mojem (subjektivnem) mnenju najboljša izbira, pokrivaš visok spekter pri poklicih. V Slo boš obsojen na plačo 900 pri delu petek in svetek, projekti pa v vrednosti 5 ničel."
    },
    {
        "role": "assistant_5",
        "message": "V Slo boš obsojen na plačo 900 pri delu petek in svetek, projekti pa v vrednosti 5 ničel.  Kje pa je kaj bolje? Vesel bo če bo dobil službo nabral kapital in odšel tja kjer je tak kader plačan. Če ne drugam v Rusijo tam strojnike zelo iščejo (izradnja jedrskih podmornic) plača od 2000€ neto naprej."
    },
    {
        "role": "user",
        "message": "Najlepsa hvala za vse odgovore, nekateri so mi res rahlo pomagali pri razmisleku.  Zavedam se, da diploma dandanes ne pomeni nic, in da steje 100 drugih dejavnikov. Sem se pa pripravljen obrniti tudi proti tujini (Nemcija, Avstrija v prvi vrsti)  Najverjetneje bom se odlocil za studij fizike, nato pa nadaljeval s podiplomskim/magistrskim studijem strojnistva/elektrotehnike ali pa vzporednim le-tega. Imam se nekaj casa za razmislek in bom vesel se vsakrsne izkusnje, mnenja."
    },
    {
        "role": "assistant_6",
        "message": "Seveda diploma pomeni. Sploh če iščeš službo v tujini.   To da diploma ni pomembna, je samo nabijanje faliranih študentov.  Je pač velik filter, ki postaja spet pomemben zaradi obilice kadra."
    },
    {
        "role": "assistant_7",
        "message": "@user je 16. feb 2014 ob 17:35 izjavil:Potem je tukaj študij matematike, ki je glede tega še veliko na slabšem. Programiranje, učiteljski poklic ali pa bančni sektor so najbolj očitne možnosti, a spet, slednjima dvema ne gre ravno dobro zadnje čase. Ena od možnosti v tej smeri je še zavarovalništvo. Precej se išče sposobne aktuarje, plače so temu primerno solidne. Ponavadi gredo po FMF na podiplomsko izobraževanje na EF."
    },
    {
        "role": "assistant_8",
        "message": "Ce mislis iti na podiplomsko na strojnistvo ali elektrotehniko ti svetujem, da tudi zacnes na takem faksu, ce mislis na koncu delati stvari iz tega podrocja. Ce te pa zanima kaksna bolj teoreticna smer, ki je v povezavi s strojnistvem/elektrotehniko, potem se ti pa bolj splaca ostati na FMFju."
    }
]