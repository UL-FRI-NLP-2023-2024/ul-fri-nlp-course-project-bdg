[
    {
        "role": "user",
        "message": "Zdravo   Živim v hiši stari dobrih 40 let. Zgradil jo je moj oče, vendar je že pokojen, tako da sam nevem kaj dosti kako in kje je kaj vezano. Sicer nimam tako dobrega spomina ampak se mi zdi da je ta problem že kar nekaj let...  Problem je v tem, da ko je v okolici nevihta in nekje pride do udara strele (naj bo to 200m stran ali 3-4km), mi v hiši vrže glavno FID stikalo. Ker je se to zgodilo že dostikrat, sem sumil na FID in poklical električara, ki je FID tudi zamenjal. Stari fid je bil 0.5A, kar se sedaj več ne vgrajuje. Zamenjal ga je z novim 0.3A a ga seveda sedaj še prej vrže ven :)   Električaru sem seveda opisal težavo in je rekel da to verjetno ne bo pomagalo (kar tudi ni) ampak lahko vseeno zamenjamo.  Omenil je da bi bila lahko težava v: - temu, ker sem zadnji na vodu - ker se nekje v hišni instalaciji nabira nekaj in ob udaru nekje preseže naboj in vrže ven fid - napačna vezava inštalacije v hiši?  Na splošno kakšnih težav z elektriko ni. Imam tudi trifazni priklop. Vse naprave do sedaj delujejo BP in ni kakšnih motenj. Varovalke so sicer še stare in ne avtomatske.  Imate kakšno idejo kaj bi bilo najverjetneje krivo? Električar je sedaj sicer na dopustu in je predlagal da preverimo preko varovalk če je kje kakšna napačna vezava ampak to bo ko pride nazaj...  Hvala za mnenja :)"
    },
    {
        "role": "assistant_0",
        "message": "Verjetno imaš nekje slab stik oz. slabo ozemljitev. Sam sem imel isti problem - tudi stara hiša. Potem sem vse spoje v omarici na novo prevezal in zdaj ni več problemov."
    },
    {
        "role": "assistant_1",
        "message": "Skoraj 100% je pomanjkanje ozemljitve, ali slaba ozemljitev.  So šparali na kablih, pa niso vlekli ozemljitve povsod, če so sploh jo..."
    },
    {
        "role": "assistant_2",
        "message": "Če se izpad FID stikala zgodi tudi, če je udar strele par km proč, je težava v tem, da imaš v inštalaciji zanko v kateri se ob udaru strele inducira napetost, ki požene tok in ta izklopi FID stikalo. Tako zanko najlažje najdeš z dvokleščno metodo, je pa lahko zamudno, saj je treba odpreti tudi kakšno razvodno dozo."
    },
    {
        "role": "assistant_3",
        "message": "Eh, ne s takimi. Slaba ozemljitev je kriva"
    },
    {
        "role": "assistant_4",
        "message": "Pri nas se je pa jeklena cev \"sama\" zabila točno zraven glavnega voda do hiše. Pri tem je olupilo samo eno žico, ki je povzročala izpad stikala malo pred grmenjem. Po nekaj letih je tisto žico požrla zelena zverina in so elektrikarji popravili napako. Od tedaj naprej ne izkljaplja stikala. Preveri če tudi pri tebi ni kakšna cev napadla elektrovod :)."
    },
    {
        "role": "assistant_5",
        "message": "Definitivno poskrbi za ustrezno ozemljitev. Najprej je pa treba opraviti meritve in določiti ukrepe in pred in po sanaciji opraviti meritve.  V sklopu sanacije naj se vgradi tudi večstopenjska prenapetostna zaščita.   Lahko pa, če si zadnji in izpostavljen, razmišljaš še o strelovodu."
    },
    {
        "role": "assistant_6",
        "message": "Hm. Tok čez fid na ozemljitev steče, kadar se (zaradi strele recimo) inducira v N vodu napetost. Ergo, boljša kot je ozemljitev, večji tok steče, prej vrže fid ven. Se morda motim?"
    },
    {
        "role": "assistant_1",
        "message": "N je ničelni vod, ne ozemljitev...  Lahko pa, da ima narejeno ničenje po hiši, kar je normalno za tiste čase, mogoče celo samo delno, pa se mu nekje inducira ravno toliko toka zaradi različnih potencialov, da mu FID ven vrže.  Nujno je treba pregledati stanje električne napeljave. lahko da ima ša parapet (blago) za izolacijo, pa je nekje preperel...  Skratka, napaka je sigurno na inštalaciji."
    },
    {
        "role": "assistant_7",
        "message": "Tudi pri nas se to dogaja in to na objektih, kjer je bila elektrika narejena nazadnje. Mečejo pa ven FID avtomati 0,03 - hlev in mansarda. Tisti z 0,3 ne izklaplja, eden je pa celo še 0,5 (hiša iz leta 1995)."
    },
    {
        "role": "assistant_5",
        "message": "Nima veze, če je narejeno nazadnje. Slabo se je lahko delalo v pretelosti in tudi v sedaj."
    },
    {
        "role": "assistant_6",
        "message": "@assistant_1 je 4. sep 2018 ob 16:44 izjavil:N je ničelni vod, ne ozemljitev...  Lahko pa, da ima narejeno ničenje po hiši, kar je normalno za tiste čase, mogoče celo samo delno, pa se mu nekje inducira ravno toliko toka zaradi različnih potencialov, da mu FID ven vrže.  Nujno je treba pregledati stanje električne napeljave. lahko da ima ša parapet (blago) za izolacijo, pa je nekje preperel...  Skratka, napaka je sigurno na inštalaciji.  Jasno da je N nula. Vendar. Ker je fid med nulo in zemljo, steče (prosto po gospodu Ohmu), večji tok, kjer je (ozemljitvena) upornost manjša. Ergo. Če fid vrže ven pogosto, je to znak dobre, ne pa slabe ozemljitve. Kar je tudi namen fid stikala."
    },
    {
        "role": "assistant_1",
        "message": "Če ti ob vsakem grmenju vrže ven FID, to ni dobra inštalacija .  Naj naj bi ščitil pred idiotizmi uporabnikov, ko šlatajo teto Elektriko .  Za varovanje napeljave so varovalke..."
    },
    {
        "role": "assistant_6",
        "message": "@assistant_1 je 4. sep 2018 ob 17:35 izjavil:Če ti ob vsakem grmenju vrže ven FID, to ni dobra inštalacija .  Naj naj bi ščitil pred idiotizmi uporabnikov, ko šlatajo teto Elektriko .  Za varovanje napeljave so varovalke...  Preberi dobro, kar sem zapisal. Jasno, da fid ščiti tudi pred idiotizmi uporabnikov, na enak način."
    },
    {
        "role": "assistant_6",
        "message": "Če narediš kratek stik na napeljavi, ponavadi vrže fid ven, še preden pregori varovalka. Probaj enkrat."
    },
    {
        "role": "assistant_5",
        "message": "Dobra ozemljitev še nikoli ni bila problem. In ne vem, zakaj sedaj problematiziraš to.  Sicer pa obstaja več RCCB stikal, lahko se izbere ustreznega in se s tem izogne težavam glede preobčutljivosti.  Preko fida gredo faze in nula, ozenljitev je načeloma ločena. Seveda odvisno od sistema napajanja."
    },
    {
        "role": "assistant_6",
        "message": "To, če ti ob grmenju vrže ven fid, da je znak slabe instalacije, je mantra, ki jo stalno ponavljate, vendar ne drži. Fid bo vrglo ven, ko se dovodni linijo inducira previsoka napetost. In ti ven vrže fid, namesto da ti skuri televizor. Fid, ki grmenje vrže ven, je dober fid. Meni ga ven vrže pogosto. Imam bajto na 900m in sem \"zadnji v vrsti\". Sem tudi pomeril ozemljitveno upornost in je več kot bp. Ne učit krive vere.  @assistant_5 je 4. sep 2018 ob 17:54 izjavil:Dobra ozemljitev še nikoli ni bila problem. In ne vem, zakaj sedaj problematiziraš to.  Sicer pa obstaja več RCCB stikal, lahko se izbere ustreznega in se s tem izogne težavam glede preobčutljivosti.  Preko fida gredo faze in nula, ozenljitev je načeloma ločena. Seveda odvisno od sistema napajanja.  Preko fida gredo faze, ki jih fid odklopi, ko se aktivira. Od N gre preko uporčka in navitja (na kontaktorju za izklop) zadeva na ozemljitev. Ko napetost na nuli naraste dovolj, da steče tok, ki aktivira fid, ta odklopi faze. Prosto ko pasulj."
    },
    {
        "role": "assistant_5",
        "message": "To samo dokazuje, da nimaš pravilno projektirane in inštalirane opreme.   https://www.schrack.si/znanje/energetik...  Ker, če nekje v tvoji bližini udari strela, ali se zgodi samo atmosferska razelektritev, brez udara, ne sme priti do izklopa. Ko se inducira napetost v tvojih vodnikih, je že prepozno. In RCCB ni dovolj hiter za take vrste zaščito. Niti bi namenjen temu."
    },
    {
        "role": "assistant_6",
        "message": "To bogme ni res. Kaže pa na nerazumevanje problema. Ali so pa morda na zadnjem zasedanju parlamenta Ohmov zakon popravili s kakšnimi amandmaji."
    },
    {
        "role": "assistant_8",
        "message": "Seveda je res. FID stikal se ne uporablja za zaščito pred strelo. Možno je, da imaš kje kakšno zanko, ampak to ni primarni problem. Zanke so velike, kar pomeni da strela udari dovolj blizu, da so inducirane napetosti dovolj velike, da pride do dovolj velike razlike napetosti in posledično toka, ki izklopi FID. Obstajajo zemljevidi gostot razelektritev ozračja, ki jih projektanti elektro inštalacij uporabljajo in če je pogostost strel v tvoji okolici dovolj velika, ti v inštalaciji predvidijo prenapetostno zaščito. Glede na to, da omenjaš nevihte in strele v okolici, gre po vsej verjetnosti za indirektne udare, ko dejansko tvoja napeljava občuti inducirano napetost zaradi udara strele (50 - 150kA) in je tokovni val oblike 8/20. Pred FID stikalo montiraj T2 (bivši VDE tip C) zaščito, recimo Iskra Zaščite PROTEC C 120/320 (predvidevam, da imaš TN-C-S sistem).  V kolikor imaš na hiši strelovod, pa bo obvezna inštalacija T1 tipa (bivši VDE tip B) prenapetostnega odvodnika, pa še potem v podrazdelilnih omarah T2. Vsaj T2 zaščita je nujna tudi, v kolikor ima kakšen objekt v tvoji bližini (radij recimo 100 - 150m) strelovod.  Pa še ena stvar glede FID stikala, zaščitni vodnik čez FID stikalo ne gre. Tudi izenačitev potencialov med N in PE se dela pred FID stikalom, tako da morebitni izenačevalni tokovi ne izklopijo FID stikala."
    },
    {
        "role": "assistant_6",
        "message": "Tukaj imaš na Physics, če meni ne verjameš: https://physics.stackexchange.com/quest..."
    },
    {
        "role": "assistant_6",
        "message": "Pa še bolj podrobno: http://www.electrical-installation.org/..."
    },
    {
        "role": "assistant_9",
        "message": "Je dovod na hiši prostozračni ali podzemni? Lokacija podeželje ali mesto?  Potrebno je izvesti pregled in meritve, kar naj opravi strokovnjak."
    },
    {
        "role": "assistant_10",
        "message": "Mi smi imeli tudi problem z izklapljanjem FID-a ob nevihtah. Potem je lokalno elek. podjetje namontiralo v zun.elektro omarico odvodnike in od takrat je OK. Sedaj je 3 leta od montaže odvodnikov. Kakšni odvodniki oz. kateri tip so vgradili nevem.  lp, Matjaž"
    },
    {
        "role": "assistant_8",
        "message": "@assistant_6 je 4. sep 2018 ob 18:55 izjavil:Pa še bolj podrobno: http://www.electrical-installation.org/...   Pa si ti prebral kaj od tega, kar podajaš kot vir za svoje trditve? Ker ti jasno piše, da RCDji zdržijo 1,2/50 - 10kV/5kA (kombiniran val, tip 3 zaščite) in 8/20 - najmanj 3kA, pa tudi več (In, indirektni udar, tip 2 zaščite). Ker v sistemih, kjer večstopenjsko ščitiš pred prenapetostmi, se tip 3 zaščit inštalira za FID stikali (se sicer uporablja lekeage free varijante, da nimaš uhajavega toka proti zemlji, kar bi ti dejansko v primeru okvare ali TOV trigiralo FID). In FID stikala manjše prenapetosti morajo zdržati, ker drugače uporaba prenapetostne zaščite nima nobenega smisla, saj ti zaščito odklopi."
    },
    {
        "role": "assistant_11",
        "message": "Če v nevihtnih dneh izklaplja FID, potem je nekje v inštalaciji poškodovana izolacija ali pa v razdelilnih dozah ni dovolj razdalje med faznim oz. nevtralnim vodnikom proti zaščitnemu (ozemljitvenemu) vodniku. Posredni udar strele dvigne potencial proti zemlji tako v faznem kot v nevtralnem vodniku.  Torej, potreben je natančen pregled inštalacije in meritev izolacijskih upornosti. Če je inštalacija narejena, preizkušena in izmerjena skladno s predpisi, teh težav ne bi smelo biti."
    },
    {
        "role": "assistant_12",
        "message": "Mene bi pa zanimalo še koliko imaš kaj naprav z elektronskim transformatorjem, ki imajo v priklopu tudi zemljo. Torej razni polnilci, ki nimajo priključka za zemljo odpadejo.   Takšne naprave same po sebi odvajajo nekaj toka proti zemlji. Če jih je veliko imaš lahko permanenten tok po zemlji visok in ta tok zmanjša tok pri katerem FID odklopi, ker tok teče, tudi če se ti ne dotikaš faze.  Z malo znanja in dela se bi dalo ugotoviti ali je temu tako, je pa početje potencialno nevarno, saj te lahko fino elektrika pošlata."
    },
    {
        "role": "assistant_13",
        "message": "@assistant_11 je 5. sep 2018 ob 13:18 izjavil:Če v nevihtnih dneh izklaplja FID, potem je nekje v inštalaciji poškodovana izolacija ali pa v razdelilnih dozah ni dovolj razdalje med faznim oz. nevtralnim vodnikom proti zaščitnemu (ozemljitvenemu) vodniku. Posredni udar strele dvigne potencial proti zemlji tako v faznem kot v nevtralnem vodniku.  Torej, potreben je natančen pregled inštalacije in meritev izolacijskih upornosti. Če je inštalacija narejena, preizkušena in izmerjena skladno s predpisi, teh težav ne bi smelo biti.   Tako je bilo pri meni, FID 0.03A (in ne 0.3A), v slabem vremenu ga je metalo ven, nova instalacija. Kriva malenkost poškodovana izolacija v luči, je zgleda včasih ravno prevagalo, da je vrglo ven. Je trajalo kar lep čas, da sem izoliral izvor problema. Zdaj ne vrže ven brez pravega razloga nikoli."
    }
]