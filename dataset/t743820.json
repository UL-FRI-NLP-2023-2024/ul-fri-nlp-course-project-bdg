[
    {
        "role": "user",
        "message": "Za majske praznike gremo malo na Dunaj za tri dni, zato me zanima, če poznate kakšne super lokacije ali pa kaj, ki se jih splača pod nujno pogledati, ko si že enkrat tam. Na primer kakšni muzeji (tehnični, vojaški, mestni itd)? Lahko tudi kaj izven Dunaja, oz. čisto ob mestu.  Hotel imamo rezerviran čisto ob Schonbrunnu, tako da gremo malo v živalski vrt pa po parku uživat. Isto bi radi videli tudi Aqua Terra Zoo, ampak kar me tu zanima je, če otroci pod 3 leta starosti lahko sploh gredo notri, glede na to, da je zaprt prostor, na njihovi spletni strani pa nič ne piše za mlajše od treh let starosti?"
    },
    {
        "role": "assistant_0",
        "message": "Bil sem gor v decembru, Božični izlet, ravno tako tri dni Res da smo se bolj pasli po stojnicah ampak je bilo nekaj časa za obiskati tuki kakšno drugo stvar Živalski vrt obvezno (meni je žal da nismo šli ampak ni bilo časa) Grobnico in zakladnica je prav tako zanimiva. Vsaj meni je bila grobnica zelo \"všeč\" Vojnozgodovinski muzej (Heeresgeschichtliches Museum). Na žalost ga nismo mogli pogledat, ampak ko od zunaj vidiš stvari in to maso od poslopja potem veš da je notri nekaj zanimivega Stolp ob Donavi vsekakor (Donauturm). Odličen razgled Hunderwasser...Ulica ki jo je oblikoval umetnik. Ni velika je pa zanimiva za videti kako so zgrajeni bloki in njihova poslikava Belvedere me nekako ni imresioniral Schonbrun pa se manj. Pa ne toliko zaradi tega ker nebi bilo zanimivo notri, ampak zato ker je bila gužva, pomikalo se je po polžje in na koncu smo bili bolj utrujeni od tistega počasnega racanja in čakanja kot pa od ogleda dvorca. Če ni gužve potem zna biti zanimivo ČE te zanimajo katedrale in cerkve vsekakor pogledat tudi to"
    },
    {
        "role": "assistant_1",
        "message": "Tehnični muzej je zelo blizu (praktično nasproti Schönbrunna), in ponavadi otrokom bolj zanimiv od... kakih drugih :D. Plus v pritličju imajo par sob z interaktivnimi eksperimenti."
    },
    {
        "role": "assistant_2",
        "message": "Pozdrav  Bila sva z ženo lani oktobra, tudi za 3 dni. Vprašanje je, kaj te zanima in če boš z malimi otroci zna biti vprašljiva tudi njihova zdržljivost in koncentracija. Priporočam Haus des Meeres (Aqua Terra Zoo), se boste pa nahodili (male otroke boš verjetno moral prej ali slej nositi). Sem videl notri otroke okoli 5 let starosti tako, da verjetno z mlajšimi ne bo problema. Mogoče bo za otroke malo neprijetno tam, kjer je predstavljen deževni pragozd, saj so temperatura in pa vlažnost zraka temu primerne. Ja, na vrhu je tudi kafič z odličnim razgledom in pa (za Dunaj) dokaj poceni kavo   Tehniški muzej je tudi zelo zanimiv, za otroke znajo biti zanimivi interaktivni eksperimenti, kot je @assistant_1 povedal, pa tudi drugo zna pritegniti zanimanje.  Schönbrunn resnično trpi zaradi gužve, je pa zanimiv, sploh, če te zanima zgodovina. Park je tudi zelo dober. Belvedere pa je zanimiv za ljubitelje slikarstva pa tudi zgodovine. V obeh pa se boste dodobra nahodili...  Hotela sva iti pogledati tudi špansko jahalno šolo, pa imajo \"ubitačne\" cene...  Smiselno je tudi uporabljati javni prevoz. Z ženo sva si kupila 72-urne karte, ki veljajo za ves javni prevoz (mestni vlaki, podzemeljska železnica, tramvaju, avtobusi...) in si na telefon naložila aplikacijo (sem že pozabil, kako se imenuje), ki naju je lepo vodila po mestu ob uporabi javnega prometa.  Lp  Jože"
    },
    {
        "role": "assistant_3",
        "message": "Schönbrunn je lep za posedat, čeprav so velike razdalje za hodit z malimi otroki. Živalski vrt je slabo urejen za živali, premajhni prostori. V tem pogledu neprimerljiv že z ljubljanskim, za živalski vrt je npr. dober zgled v Muenchnu. Tudi gneča je velika v živalskem vrtu, jaz sem komaj čakal, da gremo ven.   Drugače pa v center, peljat se s fijakarji, poiskat kakšno restavracijo ker strežejo prave dunajce (telečje in velike), tudi muzejev je največ, npr. naravoslovni je ogromen. Glede prevoza, s podzemno gre najhitreje."
    },
    {
        "role": "assistant_4",
        "message": "> poiskat kakšno restavracijo ker strežejo prave dunajce (telečje in velike)  Klasika je Figlmuller, se pa čaka, pa precej drago je, tudi za Dunaj.  Tehnični muzej je že malo zdelan. Za mlajše bo kul, je nekaj interaktivnega.  Potem so še razni muzeji, kot je npr. Sissi museum, za ljubitelje stare posode, pa National history museum.  Albertina zna imeti kaj zanimivega.   Opera ima kaka stojišča včasih poceni, a moraš daleč vnaprej kupit karte."
    },
    {
        "role": "assistant_5",
        "message": "mene so vse peljali dva iz Dunaja in se ne spomnem več točno imen. 1 mesec sm bil gor samo 'hengal' , pa tud na privat žurkah. Se boš imel dobro ker je zakon mesto."
    },
    {
        "role": "assistant_6",
        "message": "@assistant_5 je 18. apr 2019 ob 22:01 izjavil:mene so vse peljali dva iz Dunaja in se ne spomnem več točno imen. 1 mesec sm bil gor samo 'hengal' , pa tud na privat žurkah. Se boš imel dobro ker je zakon mesto.  Na teh privat žurkah je bilo malo preveč drog za tebe a ne? Glede na to, da niti stavka ne spraviš skupaj..."
    },
    {
        "role": "assistant_5",
        "message": "@assistant_6 je 18. apr 2019 ob 22:20 izjavil:@assistant_5 je 18. apr 2019 ob 22:01 izjavil:mene so vse peljali dva iz Dunaja in se ne spomnem več točno imen. 1 mesec sm bil gor samo 'hengal' , pa tud na privat žurkah. Se boš imel dobro ker je zakon mesto.  Na teh privat žurkah je bilo malo preveč drog za tebe a ne? Glede na to, da niti stavka ne spraviš skupaj...  nč kej posebnega, študenti, alkohol in to je to. droge smo kej skadil trave .. Sorry k nism več povedal, to je blo 2003"
    },
    {
        "role": "assistant_7",
        "message": "Nisi napisal, katera področja te zanimajo in ali boš šel na ogled sam ali z otroci...  Če je to morda umetnost in boš glede na naraščaj lahko speljal kaj takega, predlagam obisk Albertine (Picasso, Monet, itd. v stalni postavki, pa kup drugih stvari plus verjetno kaka zanimiva trenutna razstava), ki je lahko malo krajši, ter Muzej zgodovine umetnosti (Kunsthistorisches Museum), ki je zelo zelo bogat, rabiš pa zanj kar veliko časa.  Pri obisku slednjega morda predlagam da začneš lepo po vrsti pri Egiptu (če niso premladi, bodo še otroci navdušeni), greš čez vse vključno za avotmatoni, urami in vsemi ostalimi možnimi zakladi vse do bolj modernih časov, potem pa bolj stečeš čez recimo italjansko renesanso, se pa potrudiš videti Titiana, Caravaggia, Bruegela starejšega, Rubensa...  Kar se mene tiče je ta muzej super, a je bolje ga razdeliti na recimo tri dni. Toliko časa pa nimaš. Morda recimo v celoti spustiš tudi Efes, pa kake stvari pospešiš.  Pa še v začasni postavki imajo trenutno Marka Rothka, kar je tudi dobra prilika."
    },
    {
        "role": "assistant_8",
        "message": "Muzej turture (mučenja) je tut zanimiv."
    },
    {
        "role": "assistant_4",
        "message": "Pozabil sem še Belvedere, ki gosti Klimta (Der Kuss), tudi okolica je prijetna, ob lepem vremenu."
    },
    {
        "role": "assistant_9",
        "message": "Sprehod po Praterju zna biti tudi zanimiv."
    },
    {
        "role": "assistant_10",
        "message": "Prater mi ni bil všeč. Živalski vrt je bil zanimiv, ker imajo dosti živali, ki jih v Lj nimajo. Schonbrunn je zelo lep, vendar se dosti hodi in je gužva, Ne naredi napake in nikakor ne kupi Hop on - Hop off kart, ker je to na Dunaju čista beda. Običajni javni prevoz in Uber."
    },
    {
        "role": "user",
        "message": "Neko karto dobiva zraven ob nakupu hotela, za neki popust pri ogledu znamenitosti in ostalega.  Meni je vse všeč, kar se zgodovine tiče. Vse bi obiskala s hčerko, ki je dobro leto stara. Malo me muči tisti aqua terra zoo, kjer nič ne piše, da mlajši od 3. leta lahko gredo notri.  V schonbrunnu sem že bil v srednji šoli, kjer smo šli na končni izlet v zadnjem letniku, zato sem rekel, da bom ga spet obiskal, ko bom imel svojo družino. Naš hotel nima brezplačnega parkirnega prostora, so pa mi napisali, da je ogromno parkiriš pri hotelu zastonj, je pa eno javno parkirišče ki stane 21 eur za 24 ur. Na netu sem tudi izsledil, da imajo tudi dunajčani p+r, kot je to v lj, samo ni nič bližje našemu hotelu.  Sicer sem našel neke ponudbe na bookingu.  Kaj pa kakšni gradovi so ob Dunaju?"
    },
    {
        "role": "assistant_2",
        "message": "Pozdrav  Za Aqua Terra Zoo sem prepričan, da ni starostne omejitve za vstop. Sicer o tem res nič ne piše, hkrati pa nudijo vodene oglede vrtcem, na svoji spletni strani pa imajo tudi to fotografijo, pa še napotke, kje se nahajajo WC-ji s previjalnimi mizami, kjer lahko previješ dojenčke:    Lp  Jože"
    },
    {
        "role": "assistant_11",
        "message": "Ce nic ne pise je verjetno brez starostne omejitve. Drugac bi ziher kje pisalo."
    },
    {
        "role": "assistant_4",
        "message": "@user je 20. apr 2019 ob 13:42 izjavil: Na netu sem tudi izsledil, da imajo tudi dunajčani p+r, kot je to v lj, samo ni nič bližje našemu hotelu.    Jaz vedno vzamem P+R, nekje 3.4€/dan, vedno je ob podzemni. Izbereš pač tistega, ki je po možnosti brez prestapljanja in najbližji hotelu."
    },
    {
        "role": "assistant_12",
        "message": "@assistant_0 je 18. apr 2019 ob 12:40 izjavil: Vojnozgodovinski muzej (Heeresgeschichtliches Museum). Na žalost ga nismo mogli pogledat, ampak ko od zunaj vidiš stvari in to maso od poslopja potem veš da je notri nekaj zanimivega   Sam sem bil kar razočaran. Predstavitev je nekje na ravni pokrajinskih muzejev. Priporočil bi ga samo ljubiteljem vojaške zgodovine*.  Prvi del od turških vpadov do Marije Terezije še ni bil prenovljen in deluje temačno ter zaprašeno (verjetno še vedno ni). Postavitev je tudi povsem linearna. Drugi del, od Marije Terezije do prve svetovne vojne je boljši, vendar še vedno monoton. Predstavitev namreč samo vodi od poraza do poraza. Postavitev sicer ni več linearna, kar je problematično, saj je težko slediti prevodu na A4 listu (napisi ob vitrinah so samo v nemščini). Šele prva svetovna vojna je razgibana (npr. posebej predstavitev narodov, gorske pehote, Ferdinandov avto,...). Žal se je muzej že zapiral.  * mimogrede, precej bližje nam je orožarna v Gradcu. Močno priporočam!  Po Praterju sem se sprehajal v deževnem jutru ravno odprtjem. Samo čakal sem, kdaj se bom znašel kot žrtev v epizodi Komisarja Rexa."
    },
    {
        "role": "assistant_13",
        "message": "Figlmullerja uvrstite med obisk, da postavite referenčno točko kaj je svinjski šnicel. Samo pojdite v ta starega (Wollzeile) ne v novo izpostavo, rezervacija obvezna v ta starem in pa piva tam ne strežejo."
    },
    {
        "role": "assistant_14",
        "message": "P&R Siebenhirten na jugu Dunaja, potem tridnevna karta za podzemno, za otroke in odrasle galerija Albertina (Piccasso, Monet ...), drugi dan pa naravoslovni muzej, ogromno zanimivih stvari, tudi v centru, zadnji dan pa pohajkovanje po ulicah, kakšno kosilo v kateri ulični restavraciji ..."
    },
    {
        "role": "assistant_5",
        "message": "mi smo šli v 3d kino ful zakon, za 2003 je blo new"
    },
    {
        "role": "assistant_15",
        "message": "Dober vojasko zgodovinski muzej je Arsenal"
    }
]