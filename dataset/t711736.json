[
    {
        "role": "user",
        "message": "Živjo. Z boljšo polovico sva resno zainteresirana za najem stanovanja. Gre za stanovanje velikosti 50 m2 v okolici Ljubljane. Stanovanjski blok je bil grajen 2008, ima fasado in mi deluje dobro izoliran. Kar me zanima je ogrevanje. Blok ima kotlovnico, kjer se lahko s plinom ogrevaš na radiatorje. Druga opcija pa je klima. Klima je programabilna - nastavljiv je torej termin kdaj začne delovat oz. kdaj se ugasne. Ker sam nimam izkušenj s tovrstnim ogrevanjem (do sedaj sem ogreval na olje oz. v drugem primeru na LJ toplarno) me zanima kakšne imate izkušnje vi? Kaj bi bilo finančno gledano najbolj optimalno? Predpostavljam, da ogrevanje samo na klimo ne bo dovolj učinkovito. Ogrevanje na plin prek kotlovnice pa naj bi domnevno bilo precej drago. Kar me tudi malo skrbi je, ker naju po večini ni doma med tednom do 17-18h. Predpostavljam, da bi se v tem primeru stanovanje preveč ohladilo in bi trajalo predolgo, da se segreje. Razmišljal sem o kombinaciji ogrevanje na plin na cca. 16-17 stopinj. Če bi zeblo, pa se doda v popoldanskih urah še klimo. Kakšen nasvet iz vaše strani?"
    },
    {
        "role": "assistant_0",
        "message": "Klima. Skupinsko ogrevanje je izjemno drago. Upravnik, obračuni itd.  Če imaš možnost lastne plinske peči jo uporabi. To je še najceneje dolgoročno."
    },
    {
        "role": "assistant_1",
        "message": "Če te ni veliko doma, je klima ok & najbolje. Seveda je odvisno koliko zunanjih sten imaš; pa če si sončna/južna stran ali ne. Nekje do nule, morda mal več, brez poblema z klimo. Potem, če je hladneje pa moraš vzdrževati prav tistih 17C.   Če imaš pa skupno ogrevanje, kotlovnico... potem pa moraš po zakonu plačat nekaj... to je pa že druga tema..."
    },
    {
        "role": "assistant_2",
        "message": "@user je 21. nov 2017 ob 08:16 izjavil:naju po večini ni doma med tednom do 17-18h. Predpostavljam, da bi se v tem primeru stanovanje preveč ohladilo in bi trajalo predolgo, da se segreje. Razmišljal sem o kombinaciji ogrevanje na plin na cca. 16-17 stopinj. Če bi zeblo, pa se doda v popoldanskih urah še klimo. Kakšen nasvet iz vaše strani?  Ne spita v tem stanovanju? V kolikor spita, sta po večini doma."
    },
    {
        "role": "assistant_3",
        "message": "Jaz imam v stanovanju svojo plinsko peč (Vaillant), ki ogreva radiatorje in klimo (je pa stanovanje na vrhu, kar je slabo za ogrevanje ampak dobro za odsotnost skakanja in razbijanja sosedov :)). Izolacija je solidna. Tudi jaz sem pred šesto zvečer redko doma.  Že od večih ljudi sem slišal (in tudi sam opažam), da se samo s klimo težko ogrevaš. Klima segreva zrak, zidov in predmetov pa ne. Občutek toplote zato ni prijeten. Klima je IMO za dogrevanje, ne za segrevanje. Jaz imam še dodaten problem, ker sta klima in Vaillantova nadzorna enota s tipalom v isti sobi, tako da klima skorajda piha na enoto. Če prižgem klimo, se peč torej kmalu izklopi. Bom verjetno prestavil enoto.  Glede časa segrevanja ti težko kaj svetujem, saj imam mansardno stanovanje (v objektu, kjer so le štiri stanovanjske enote), tvoje pa verjetno ni. V bloku (kjer se živel prej) se da ogrevanje ugašati in prižigati, ko si ali pa ko nisi doma, saj grejejo sosedje in so stene stalno tople. Če npr. prideš pozimi zvečer v 20 stopinj, odpreš radiatorje in je kmalu 23. Pri meni se to ne da. Sem eksperimentiral s tem, da sem dal na 19-20, ko me ni bilo doma in 22-23, ko sem, ampak nima smisla. Poraba plina je enaka ali višja, kot če je stanovanje stalno segreto na približno enako temperaturo. Svetujem ti, da malo eksperimentiraš, pa boš videl, kaj se splača.  Mimogrede, kaj je \"drago\"? Ogrevanje za npr. za 50 kvadratov decembra ali januarja? 50 EUR? 80? 100? 150? Več?"
    },
    {
        "role": "user",
        "message": "Spiva. Spiva :) Načeloma pa je ponoči lahko kako stopinjo, dve manjša temperatura. Bo pa potrebno, da je popoldne vsaj nekje 20 stopinj notri. Koliko imate ostali, ki se ogrevate na klimo, stroške za elektriko? Za predhodno slabo izolirano in staro stanovanje 50 m2 priključeno na toplarno, sem plačal cca. 100 eur za ogrevanje na mesec (20 stopinj). V stanovanju bova verjetno leto, dve (največ tri), tako da dolgoročne rešitve se mi ne zdijo smiselne. Drago bi se mi zdelo, če bi ogrevanje me prišlo decembra, januarja več kot 100 eur na mesec."
    },
    {
        "role": "assistant_4",
        "message": "Če je skupna kotlovnica za skupno ogrevanje na radiatorje, pol je verjetno najceneje na radiatorje greti. Ker moraš že tako ali tako plačevati prispevke za ogrevanje + po novem plačaš več če ne ogrevaš nič, kot če ogrevaš \"bolj malo\": https://siol.net/posel-danes/osebne-fin..."
    },
    {
        "role": "assistant_5",
        "message": "Pojdi vprašat sosede koliko so njihove položnice.  Drugače je daljinsko ogrevanje vedno najcenejše. In najbolj komot...  Investiraj raje v termostatske ventile, ki jim lahko nastaviš temperaturo po intervalih."
    },
    {
        "role": "user",
        "message": "Sosed je bil, v trenutku ogleda, doma samo eden. Kateri pravi cca. 60 eur za elektriko in da se ogreva samo na klimo. Kvadratura je približno enaka."
    },
    {
        "role": "assistant_6",
        "message": "Če ima blok skupno kurilnico, je to najcenejše ogrevanje. Je preveč fiksnih stroškov, da ne bi koristil tega ogrevanja in se zafrkaval z ogrevanjem na klimo."
    },
    {
        "role": "assistant_7",
        "message": "Blok ima kotlovnico, kjer se lahko s plinom ogrevaš na radiatorje.   verjetno je tukaj govora o utekočinjenem naftnem plinu (po domače Butanu - dobil ime zaradi večinskega deleža butana)? - to je drago, ker je energent res drag. Če gre pa za zemeljski plin, potem pa ni skrbi, saj je eden cenejših energentov naokoli.."
    },
    {
        "role": "user",
        "message": "Našel sem energetsko izkaznico, kjer res piše, da je ogrevanje (radiatorji) in ogrevanje tople vode izvedeno z utekočinjenim naftnim plinom. Upam da ne bo več kot 100 eur za 48 m2 :S"
    },
    {
        "role": "assistant_8",
        "message": "Tudi, če boš ogreval samo na klimo in boš imel radiatorje celo zimo zaprte, boš moral nekaj plačati za daljinsko ogrevanje.   http://www.energetika-portal.si/podrocj..."
    },
    {
        "role": "assistant_6",
        "message": "Svojo kotlovnico imajo, @assistant_8."
    },
    {
        "role": "assistant_8",
        "message": "Yup neglede na to. Ali imajo daljinsko in/ali skupno kotlovnico bo plačeval."
    },
    {
        "role": "user",
        "message": "Aha. Se pravi pod črto, če prav razumem, najbolje neko zmerno ogrevanje na radiatorje (iz kotlovnice). Ogrevanje bom tako ali drugače rabil en del pokrit."
    },
    {
        "role": "assistant_8",
        "message": "Pod črto je najbolje ogrevat na radiatorje na katerih so nameščeni termostatski ventili (to je po kmečki logiki, če pa hočeš na EUR natančen izračun ti mora pa nekdo profi izračunat)."
    },
    {
        "role": "user",
        "message": "OK. Razumem. Radiatorji že imajo termostatske ventile (piše v energetski izkaznici). Bomo vidli, kako bo decembra, ko je prvi mesec :)"
    },
    {
        "role": "assistant_0",
        "message": "@user je 21. nov 2017 ob 15:50 izjavil:Našel sem energetsko izkaznico, kjer res piše, da je ogrevanje (radiatorji) in ogrevanje tople vode izvedeno z utekočinjenim naftnim plinom. Upam da ne bo več kot 100 eur za 48 m2 :S   To je najdražje možno ogrevanje"
    },
    {
        "role": "assistant_5",
        "message": "Kaj imajo svojo cisterno za plin? To je res drago.  Plin je poceni samo če imaš plinovod do bajte."
    },
    {
        "role": "assistant_9",
        "message": "Odvisno ali imate kakše kalorimetre(naprave ki merijo porabo posamzenega stanovanja). Če ne, potem nimaš kaj in se ogrevaš na radiatorje. Če ja, potem se pozanimaš koliko je minimalni znesek, ki ga moraš plačat in koliko energije je v to všteto (v to se šteje ogrevanje skupnih prostorov in neko porabo za stanovanje). Temu minimumu primerno nastaviš radiatorje (primer: nastaviš vse na 20°C-odvisno od izolacije bloka, na višje temp segrevaš s klimo ko prideš domov) Ogrevanje na utekočinjen plin je najdražji način ogrevanja, na klimo je 60-70% cenejše."
    },
    {
        "role": "assistant_8",
        "message": "Sem spregledal, da je na plin...potem res vprašanje kaj je ceneje (plin ali klima).  Tudi, če ima vsako stanovanje svoj kalorimeter (in ne števce na radiatorjih) plačaš fiksen del za toploto, ne glede na porabo."
    },
    {
        "role": "assistant_7",
        "message": "48 kvadratov je relativno malo in tudi ogrevanje je zato lahko relativno poceni. Zakaj relativno?, ker je veliko količnikov, ki lahko vpliva na ceno.  Ali je dovolj 20°C ali 24°C?, ali imaš 1 zunanjo steno ali 3?, ali je nekdo pod tabo in ali ima on 30°C ali 17°C v stanovanju?, tesnenje oken/vrat - zelo velik količnik?, ... Lahko bi našteval v nedogled. Dejstvo je, da se do EUR natančno ne da izračunati. Edini na EUR natančen izračun ti bo izračunala samo položnica ;)  Ti pa svetujem, da prva dva meseca malo stisneš in ne odpiraš ventilov do konca. Ko bodo prišli prvi računi, boš dobil občutek ali lahko malce bolj odviješ/zapreš ventil na radiatorjih. Je pa tudi velika možnost, da imate e-upravnika, ki tudi hrani stare račune in porabo na spletu, le prijaviti se je potrebno (to lahko naredi lastnik, če to nisi ti). Tako ima naš upravnik in tam lahko vidiš stare račune in porabo (malo za občutek - je pa poraba od osebe do osebe drugačna za isto kvadraturo)."
    },
    {
        "role": "assistant_3",
        "message": "Strinjam se z Bizkitom45; račun bo v veliki meri odvisen od tega, kakšno temperaturo želiš, ter od položaja stanovanja in sosedov. Slednje vem iz lastne izkušnje; mama živi v stanovanju, kjer sosedje živijo (bolje: životarijo) pri 17 stopinjah, jaz sem pa do pred kratkim živel v takšnem z normalnimi sosedi. Razlika je bila očitna. Tule bi se dalo dosti povedati o norcih, ki sedaj hodijo v bundah po stanovanju z zaprtimi radiatorji, pred tem (tj. pred plačevanjem po porabi) pa so pozimi živeli na 25 stopinjah z odprtimi okni. Ali pa o barabah, ki na široko razlagajo, \"kako imajo oni celo zimo 22 stopinj, čeprav imajo zaprte radiatorje\" in nočejo priznati, da se tako ogrevajo na račun sosedov. Ampak raje ne bom o tem, ker ratam jezen.  Drugače pa, jaz imam zemeljski plin in so računi vzdržni."
    },
    {
        "role": "assistant_10",
        "message": "Ne vem, meni se zdi v vsakem primeru klima boljša opcija. Iz lastnih izkušenj lahko povem, da s klimo nikoli nisem dosegel stroškov, ki sem jih imel pri centralnem ogrevanju, odkar so uvedli merilnike. Dve zunanji enoti imam, da pokrijem trosobno stanovanje (zaradi postavitve prostorov ni šlo drugače), pa je strošek štroma pozimi dodatno zaradi klim cca 110 evrov. Z ogrevanjem na skupno kotlovnico sem ob treh zaprtih radiatorjih v 'poskusnem' ogrevanju prvi mesec prišel do 200 EUR stroška za centralno gretje... Če prištejem zraven 'navaden' štrom 50 EUR sem daleč od tega, kar porabim s klimami. 160 EUR celotnega štroma + cca 18 - 20 EUR pavšala, ki ga moram plačat vseeno za centralno ogrevanje, je jasno, da klima zmaga. Sam operiram tako, da zjutraj, pred odhodom na šiht nastavim klimo na 20 - 21 stopinj in ko pridem popoldne domov, jo povišam na 23 - 24... Ponoči pred spanjem jo dam nekje na 22..   Če si pa še te sreče, da si v bloku nekje na sredini, pa sploh nimaš kaj razmišljat, saj boš s klimo dejansko dogrel zadevo na ugodno temperaturo..  Res je zakon zdaj spremenjen, in ti ob neuporabi centralnega ogrevanja lahko zaračunajo polno ceno, vendar se tudi to da zmenit z upravnikom. Če boš sosedom dal vedet, da imaš ogrevano s klimo, ti pomoje ne bojo težil. Sploh, ker praviš, da tudi (vsaj) en sosed uporablja klimo za gretje riti... :)"
    }
]