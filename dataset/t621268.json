[
    {
        "role": "user",
        "message": "Zanima me izdelava spletnih trani, na splošno računalništvo, omrežja, vidim se v računalniškem podjetju kot izdelovalec strani ali da bi urejal podatke, delal z bazami ali kaj na splošno z računalnikom... imam samo srednješolsko izobrazbo in v upoštev pride samo izredni študij. Kaj pravite? Bi raje šel študirati računalništvo in informatiko ampak enostavno v Sloveniji nobena od večjih fakultet ne ponuja izrednega študija. Kakšne so možnosti za zaposlitev kot diplomirani družboslovni informatik? Lahko kdo kaj več pove o tem študiju? Šel bi pa na FIŠ v Novo mesto."
    },
    {
        "role": "assistant_0",
        "message": "Ce imas opravljeno splosno maturo, gres se vedno lahko na univerzitetni studij. Ce imas opravljeno zgolj poklicno maturo, gres se vedno lahko na VSS program.  Klik. (za primer FRI @ UL)  Me je pa groza, da ne znas niti priti do pravih informacij. V vsakem primeru pa je za zdaj ze prepozno za vpis."
    },
    {
        "role": "user",
        "message": "Kje konkretno semn spraševal, da mi razlagaš o uni/vš programu? Itak to že vse vem očitno pa ti ne bereš dobro, da se vpisujem izredno in izredni vpis je še možen (1. oktober - 10.oktober). Groza, res. Sprašujem o študiju ne ali se lahko vpišem, razliko med uni/vš... tako da prosim, da se držite zastavljenega vprašanja in ne pametujete v tri dni."
    },
    {
        "role": "assistant_1",
        "message": "Kaj sploh pomeni diplomiran družboslovni informatik?  Da s tablico hodiš na kavice?  Najprej preštudiraj kaj ti nudi proram, potem pa se odloči ...   Kolikor vem, se na FDV družboslovni informatiki večinoma učijo uporabo SPSSa. S slabo matematično podlago statistike.  Za tvoje želje dela sploh ne rabiš faksa. Web tečaji so vse kar rabiš. Precej jih je zastonj. Tudi tukaj znamo kaj pomagat ...  Pa malo olike prosim. Tukaj smo ljudje s precej izkušnjami in prakse. In svojo pubertetniško energijo raje usmeri v učenje."
    },
    {
        "role": "assistant_2",
        "message": "vidim se v računalniškem podjetju kot izdelovalec strani ali da bi urejal podatke, delal z bazami ali kaj na splošno z računalnikom... To ni preveč področje družboslovne informatike, pojem družboslovje lahko kar črtaš. Tam te ne učijo izdelave spletnih strani.  Glede na napisano bi ti predlagal višješolski študij informatike, izredno seveda. Dobiš dobro praktično osnovo za razvoj kariere v IT-ju, ki sama po sebi ni velika, ti da pa možnost dodatnega samoučenja in izpopolnjevanja, najbolje sočasno ob študiju, kot je @assistant_1 omenil, Web tečaji in podobno. Ob dveh dneh popoldanskih predavanj na teden ti ostane še veliko časa. Je pa odvisno, koliko predznanja imaš (koliko?) - z nič je to dober začetek, z že nekoliko pa (bi rekel) dober način spoznavanja celovitega sistema informatike. Se pa o izdelovanju spletnih strani na višješolskem študiju ne boš veliko naučil, od oka bi rekel nekaj % vsega, kar naj bi vedel.  Ideja pač. :)"
    },
    {
        "role": "assistant_3",
        "message": "Če že hočeš izredno si poglej tole http://www.iam.si/ ."
    },
    {
        "role": "assistant_4",
        "message": "Poudarek štuija DI je raziskovanje družbe s pomočjo informatike. V praksi to pomeni, da se naučiš dovolj sociologije (in politologije, komunikologije, itd.), da so ti jasne osnovne družbe in potem znaš oblikovat/sestavit anketo. Zdaj, da si prepričan, da tvoja anketa meri kar ti misliš, da meri imaš potem še dosti metodologije, kjer se ukvarjaš s teoretičnimi osnovami tega.  Ko maš enkrat anketo narejeno in si jo enkrat distribuiral po določenem pravilu (statistika, vzorčenje), dobiš rezultate nazaj, ki jih moraš analizirat (SPSS, še več statistike, multivarianta analiza) in pripravit poročilo.  Če se ti zdi zgoraj napisano vsaj malo zanimivo, potem je to študij zate. S tem znanje lahko delaš praktično kjerkoli v middle managementu, kjer je potrebno kritično presojat podatke in zbirat nove skozi tržne raziskave. V praksi to pomeni, da tudi dejansko dosti lažje razumeš stvari v webu kot so A/B testing, spletna analitika itd. Seveda so znanja okoli tega področja široka in z novim bolonjskim lahko bistveno bolj izbiraš izbirne predmete, je pa še vedno na tebi kako boš neštudijski del svojega faksa porabil.  V praksi se tekom študija seveda učiš še dosti drugih stvari in nekaj zelo malega je tudi weba, samo to ni poudarek študija in vsi ki smo po zaključku študija šli v Web industrijo smo ta znanja pridobili izven faksa."
    },
    {
        "role": "assistant_5",
        "message": "Urli lahko si pogledas se FOV (UM, Kranj) smer Informacijski sistemi VS/UNI, ce te mika racunalnistvo in informatika."
    },
    {
        "role": "user",
        "message": "@assistant_4: hvala za izčrpen odgovor. Mogoče pa ta študij le ni tako zame. Obdelava ankete me ne zanima prav dosti.  @assistant_5 je 20. sep 2014 ob 05:00 izjavil:Urli lahko si pogledas se FOV (UM, Kranj) smer Informacijski sistemi VS/UNI, ce te mika racunalnistvo in informatika.   Hvala za informacijo o tem študiju. Sem si ogledal njihovo stran in zgleda kar zanimiv. Pa še UN program je na voljo. Sicer spletnega programiranja ni prav dosti, je pa toliko več \"poslovnih predmetov\", ki me tudi zanimajo pa še študij na daljavo je možen. A ti študiraš to? Lahko poveš kaj več?"
    },
    {
        "role": "assistant_5",
        "message": "Delal sem FRI in FOV. Dejansko informatiki na FOVu nimajo veliko poslovnih predmetov. Mogoce le v prvem letniku, ki je selekcijski in enak za vse smeri. V prvem letniku imas poleg matematike, statistike in verjetnosti tudi predmete kot so: gospodarsko pravo,  ekonomija, management tehnoloskih sistemov (fizika in kemija),... potem v drugem letniku oz. tretjem (odvisno glede na UNI/VS) imas pa prakticno samo \"matematiko\". Taksne in drugacne predmete, katerim je osnova temeljitejse poznavanje matematike. Npr. sistemska analiza, stohastika, operacijske raziskave, inzeniring kakovosti, upravljanje baz, programiranje java, razvoj programske opreme (programiranje visual basic), spletno programiranje, optimiranje in simulacija sistemov, itd.  Tako malo hecno receno... FOV je light verzija FRIja. Te pa na nobenem faksu ne bodo ravno naucili programiranja, le-tega se bos moral nauciti sam izven studija."
    },
    {
        "role": "user",
        "message": "Tole pa izgleda dosti bolj zanimivo od družboslovne informatike. Saj drugače že znam nekaj malega programirati - (php, mysql, jquery...zdaj se učim oop, laravel fw... že pred leti sem napisal precej obširen cms) ampak ravno čisto \"hardcore\" FRI programiranje pa ne bi šel, neka bolj \"light\" varianta bi mi bolj odgovarjala :) - sploh v povezavi s kakšnimi podjetniško-organizacijskimi predmeti oz. usmeritvijo. Da bi bila možnosti študija na daljavo, verjetno ne bi prav dosti razmišljal o vpisu. Saj neki je na strani omenjeno, da je tudi ta možnost samo je precej nedorečeno zapisano. Mogoče veš kaj več o tem? Se da izredno študirati tudi na daljavo? Kako je z gradivom? A ti si bil na VŠ ali UNI? Star program ali bolonjski?  Šel bi pa VŠ, ker sem opazil, da v 2. roku sploh niso razpisali mest za UNI študij. Pa še delati nameravam ob študiju tako, da je bolje, da je malo lažji.  (vprašanja sem naslovil tudi že na refereta, a mi niso še odgovorili)"
    },
    {
        "role": "user",
        "message": "Mogoče kdo ve kako točno poteka izredni študij informatike na FOV? A so predavanja vsak dan ob 17:00 od pon-pet ali kaj manj? Na refereatu so rekli, da je do 55% študija na daljavo niso pa nič šli prav v podrobnejšo obrazložitev. Jim bom še enkrat pisal vednar me vseeno zanima, če je mogoče kdo na izrednem študiju na FOV pa lahko pove iz prve roke...."
    },
    {
        "role": "assistant_6",
        "message": "Predmeti si sledijo v naključnem vrstne redu.. Maš pa nekako do 5-10 dni predavanj in vaj nato pa izpit razen tam, kjer so pač še seminarske in njihov zagovor pogoj za pristop k izpitu."
    }
]