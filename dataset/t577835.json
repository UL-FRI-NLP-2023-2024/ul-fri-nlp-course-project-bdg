[
    {
        "role": "user",
        "message": "Pozdrav vsem,  S punco ter prijateljem gremo od 23.10. do 13.11. (21 dni) z avtodomom po zahodni obali Amerike. Za vse 3 bo to prvo potovanje z avtodomom ter tudi po zahodni obali Amerike. Časa je 21 dni, smo si pa zamislili takole pot: Los Angeles (CA) San Diego (CA) San Bernardino (CA) Palm Springs (CA) Joshua Tree National Park (CA) Phoenix / Scottsdale (AZ) Flagstaff (AZ) Grand Canyon (AZ) Monument Valley (AZ UT) Four Corners Monument (AZ UT CO NM) Capitol Reef (UT) Utah 12 (UT) Bryce Canyon (UT) Zion National Park (UT) Hoover Dam (NV) Grand Canyon Skywalk (AZ) Las Vegas (NV) Area 51 (NV) Death Valley National Park (CA) Bakersfield (CA) Sequoia Nationa Park (CA) Kings Canyon (CA) Fresno (CA) Mariposa (CA) Yosemite National Park (CA) Lee Vining (CA) Mono Lake Park (CA) Bodie Ghost Town (CA) South Lake Tahoe (CA) Lake Tahoe National Park (NV) Carson City (NV) Reno (NV) Sacramento (CA) San Francisco (CA) Santa Cruz (CA) Monterey (CA) Santa Barbara (CA) Santa Monica (CA) Los Angeles (CA) Skupaj naj bi bilo to 6064km. Verjetno bo še kak kilometer ali 100 več, glede na to, da bo tudi nekaj vožnje po mestih.  Menite da je kakšna destinacija brez-vezna? Skratka, če ima kdo kakršenkoli komentar na tole, kar na plan z njim.  Obenem pa iščemo še 1ga kandidata. Nima veze spol, starost, bi pa bilo fino, da oseba ni konfliktna :). Tisti, ki ga zanima še kaj več pa naj kar napiše na ZS.  Lp, Piskotk"
    },
    {
        "role": "assistant_0",
        "message": "Six Flags Magic Mountain je izpuščen namerno?"
    },
    {
        "role": "user",
        "message": "@assistant_0 je 20. avg 2013 ob 13:47 izjavil:Six Flags Magic Mountain je izpuščen namerno?   Ne, vendar nismo do sedaj nikjer tega zasledili. bomo malo počekirali po internetu in po potrebi dodali na seznam. verjetno pa je to celo-dnevna zadeva, ne?"
    },
    {
        "role": "assistant_0",
        "message": "@user je 20. avg 2013 ob 13:50 izjavil:verjetno pa je to celo-dnevna zadeva, ne?  To je mislim da eden največjih zabaviščnih parkov v ZDA, če že ne največji, tako da se da po moje tam izgubit tudi par dni. Če pa nisi ljubitelj takšnih adrenalinskih zadev pa lahko to mirno preskočiš. Jaz osebno bi šel na zahodno obalo ZDA samo zaradi tega."
    },
    {
        "role": "assistant_1",
        "message": "Kok pa pride kaj najem avtodoma? Jaz sem planiral nekaj podobnega z avtom (malo manj točk sicer), vendar se je zamaknilo za nedoločen čas."
    },
    {
        "role": "user",
        "message": "Najem nas pride: $1,995.79. SO pa tu všteti: -neomejene milje -ves kuhalni paket(pribor, lonci, kuhovnice ipd...) -4-je seti odej in pouštrov, brisače za umivanje ter za posodo brisat ipd..  Je pa avtodom za 5 oseb, tako da mora biti prostora dovolj :). Bo pa poraba bolj vesela, ampak je vsaj bencin cenejši kot pri nas pa še V8 je :))"
    },
    {
        "role": "assistant_2",
        "message": "V Arizoni dodej še \"antelope canyon\" ;) Lani ko smo bli tm so šli prjatli še ke in so rekl da je res vredn ogleda ;) Kokr se pa spomnm je pametno zlo zgodi pridt ke, in greš pol z jeepom do ke, ti tm vodič razkaže mal ... :)   p.s.: Flagstaff je na 2100m nadmorske višine, mi tega nismo vedl in smo bli čist presenečeni k je bil sneg tm in mraz :)) (ampak baje je sneg tm zlo redkost :P)  Aja, dej mogoče še mal povej kakšn maš plan časovno ker dan kej ogledat...V glavnm fino je da maš velik splaniran, ampak po drug stran pa se bo zihr zgodil da ti bo cajta zmankal in si dej kšne prioritete kaj hočš res vidt in kaj ni tok nujno. Kr po kšnm tednu, dveh tednih vožnje se ti ne da več tok s tem ubadat in se ti ne bo dal več na pouno vse vidt kar se da vidt :)"
    },
    {
        "role": "user",
        "message": "Zaenkrat po dnevih še ni nič splanirano. MOramo se enkrat vsest in dorečt še okoli tega kdaj kej. Las Vegas je predviden za nekje 2 dni in pa San Francisco 2,3 dni...Ostalo pa kakor bo. Los Angeles bo nekako bolj na hitro, ker ga povsod zelo skritizirajo. Pogledali si bomo tist Hollywood sign, Walk of Fame pa še neki... :) To je pa bolj to. Bomo pa od tam štartali in tudi odšli od tam na koncu."
    },
    {
        "role": "assistant_3",
        "message": "IMHO je narobe poskušat videt vse.  Raje si vzemite čas za kaj doživeti, ne pa laufat skoz najbolj zlajnane turistične destinacije kot skozi kakšen shopping mall."
    },
    {
        "role": "assistant_4",
        "message": "Še en vote za Six Flags. Najhujši vlakec iz Gardalanda je tam nabolj navaden, zraven je pa še 10 boljših. Sploh X2 je treba prefurat.  Pa po moje se ne splača na Grand Canyon Skywalk (jaz nisem bil), ker ga boste verjetno samo drago plačal, razgled je pa tudi od drugje odličen."
    },
    {
        "role": "assistant_5",
        "message": "@assistant_3 je 20. avg 2013 ob 14:35 izjavil:IMHO je narobe poskušat videt vse.  Raje si vzemite čas za kaj doživeti, ne pa laufat skoz najbolj zlajnane turistične destinacije kot skozi kakšen shopping mall.  Ideja je verjetno, da cimvec vidis, glede na to, da se zelo verjetno ne vracas vec nazaj ali pa zelo redko."
    },
    {
        "role": "user",
        "message": "@assistant_5, natanko tako. Če bi živel tam bi si vsakič lepo zadal neko destinacijo ter jo celo prečekiral, tako je pa to teoretično neizvedljivo, kaj šele praktično. veliko se bomo navozili, še več pa videli. Če pa bo kaj takega, da bo treba ponoviti, se bomo pa vrnili :). Poanta je, da vidimo čim-večji del zahodne obale in to bo po mojem tudi uspelo.  SIcer pa ravno na youtube ogledujem posnetke o temle Six Flags Magic Mountain. Ne vem, če bo moje srce tole vse zdržalo :). Gardaland je zame kar se vlakcev tiče ravno prav :). Sicer pa bomo šli v Las Vegasu na tisti Stratosphere Tower in na tist parkec na vrhu... Čeprav dvomim, da bom jaz kje na napravah, bom raje na strehi čakal in gledal ali se bom vračal sam ali bo še kdo zraven :)"
    },
    {
        "role": "assistant_6",
        "message": "Pomojem ste si za 21 dni vzel preveč destinacij (naštel sem jih 39). Glede na to, da mate za narest cca 6000 km (na koncu bo bližje 7000) to pomeni cca 300 km/dan, kar takoj vzame 4 ure samo za vožnjo. In če zdej vzameš 8 ur za spanje, 2 uri za hrano in 4 ure za vožnjo (postanki, ziher se boste kej zgubl, itd) vam ostane cca 10 ur za ogled. Za 39 destinacij mate pol v povprečju dobrih 5 ur na destinacijo. In če boste na kaki destinaciji par dni, že ne bo več zneslo za vse.  Rajš si vzamte na easy in si vzamte cajt za res tiste najboljše znamenitosti. Sva bla z ženo dober mesec nazaj z avtom po Škotski. Tam sva bla 3 tedne in ni zneslo pogledat vsega kar sva si zaželela, oziroma bi mogla noret in pol pa nima nobenga smisla, sej greš tja da kej vidš, ne pa da se sam vozš."
    },
    {
        "role": "user",
        "message": "To so zaenkrat neke destinacije kamor bi radi šli, moramo pa se kot sem prej napisal usest in mal po dnevih razparcelirat, da bomo videli kako in kaj. Nekako je dejstvo, da ne bo šlo vse skozi. Želja je tudi pogledat kako tekmo košarkaško, kak ameriški nogomet, če bo kaj takrat in pa morda kak Nascar... Skratka, so stvari za dorečt. :)"
    },
    {
        "role": "assistant_3",
        "message": "@assistant_5> Ideja je verjetno, da cimvec vidis,  Ja, saj v tem je problem. No, če si japonski turist maš vsaj dost dobre fotoaparate in kamere s seboj, da potem lahko gledaš doma, česar nisi registriral tam, ker se ti je preveč mudilo.  Praktično vsaka zvezna država sama zase ponuja za nekaj mesecev raziskovanja - če si zelo površen. Če hočeš spoznat ljudi, razumet deželo in se vrnit s polno glavo, namesto s prazno, se resnično splača bit malce manj ambiciozen.  Ne vem, kako bi ti to povedal, ampak... Jaz sem veliko potoval in daleč najlepše spomine imam na kraje, kjer sem prebival vsaj teden dni, pa raje precej dlje. Po Ontariu smo se teden dni vozili z RVjem, potem sem pa teden dni preživel na konferenci v Ottawi. Ottawa je super mesto, če imaš rad smalltown ameriko z inteligentnim prebivalstvom."
    },
    {
        "role": "user",
        "message": "@assistant_3: Če bi imel na voljo več denarja, več časa in še kaj, bi verjemi raje to vse skupaj počasi ogledoval in užival. Ker pa je Amerika zaenkrat daleč, ker sem časovno omejen, rad pa bi videl čim več, je to to."
    },
    {
        "role": "assistant_7",
        "message": "vem da se upiras temu in tudi vsi smo si razlicni in imamo drugacne ideje o tem kaj pomeni videt in dozivet nekaj in kaj je dopust... kot je ze @assistant_3 povedal bi si tudi jaz osebno raje vzel vec casa oz. manj destinacij. v 21 dni bi recimo spravil stiri velika mesta od koder bi mogoce vsak dan sel kam na kratek izlet in se zvecer spet vrnil na isto lokacijo, si vsaj malo \"lokalen\".  drugac pa absolutno priporocam couchsurfing - tudi ce ne boste pri nekom prespali, pa vam lahko pokaze lokalne stvari, ki jih v vodicih ni, avtomatsko imas stik z lokalnim prebivalstvom - takoj se da dozivet nekaj izven knjige. s tem pa da v 4 ure na lokacijo je tezko spravit se spoznavanje z neznanci... kar pa je najlepsi del potovanj. za nekatere..."
    },
    {
        "role": "assistant_2",
        "message": "Glede na to, da se čas potovanja zelo hitro bliža (praktično samo še 2 mesca), ti priporočam da si čimprej nardite plan. Da lahko pol res v miru potweakate kaj bi radi vidl in kaj ne. Če nisi res entuziast, se ti bo na konc že jebal da kej vidš, sam da se maš še fajn :) Tko da res ne pretiravat z ogledi...Recimo sequoia, yosemite, grand canyon, ti praktično vsaka vzame en dan (recimo prespiš v nekm mestu, zjutri se ke odpelš-cca par ur vožnje, pol si tm par ur, neki poješ in pol par ur vožnje do naslednje destinacije) in gre hitr že kr cel dan. Sicer kar je kul je to, da ste v avtodomu; mi smo mel že vnaprej vse destinacije rezervirane, kjer smo spal... :)"
    },
    {
        "role": "assistant_8",
        "message": "Grand Canyon Skywalk (AZ)  Samo v vednost da bo cena okrog 80$/osebo. Zadeva je pod kontrolo indijanskega plemena, kateri hočejo najprej ~45$/osebo da te pripeljejo do skywalka, nato pa se dodatnih ~35$ če hočeš it gor. Plus to da je kar velik d-tour (skoraj 100 milj, od tega je 15milj samo makedam). Nam je bilo žal da nismo prej vedeli, ker smo tam samo obrnili (ker niti do roba Grand Canyona ne moreš brez da daš začetnih 45$).   Predlagam, da si Grandcanyon obiščete med Flagstaffom ter Page, kjer se gre skoraj po poti.  Glede karte za nationalne parke, kupite na prvem vhodu \"skupno\" ki pride ~80$, napram 25$ za vsak park posebaj.  Bencin v je določenih delih drag (v Nevadi poceni - Las Vegas), zato si snamite aplikacijo yellowpages pa spremljajte ceno po posameznih bencinskih.   Lp"
    },
    {
        "role": "assistant_8",
        "message": "KEr sem sam bil na takšni turi (19 dni road trip) pred dobri mesecem ne priporočam planiranja več dni naprej. Morda si bookajte za prvi par dni, da se navadite potem pa vsak dan sproti. Nam se ni izšlo po prvotnih planih ker je vedno še nekaj tam, kar bi šli pogledat milje pa kar letijo. Nam je na koncu ratalo naklepat 7000km.  Las Vegas je predviden za nekje 2 dni in pa San Francisco 2,3 dni...Ostalo pa kakor bo. Los Angeles bo nekako bolj na hitro, ker ga povsod zelo skritizirajo. Pogledali si bomo tist Hollywood sign, Walk of Fame pa še neki... :)  V Vegasu verjetno ne boste v avtodomu, mi smo šli v hotel Quad, ki je na Stripu (nasproti Cezarja) a ga nekaj prenavljajo zato so bile cene smešne (20€/soba/noč).  LA vs SF, pri nam je bilo ravno obratno. Bili smo 3 dni obeh krajih, a nam je bilo v SF po drugem dnevu že dolgcajt v LA nikoli. v LA pojdite na observatorij (ponoči - na vrhu je parkirišče), tam se lepo vidi hollywood sign, ter celotno mesto.  Če hočete obiskat Alcatraz rezervirajte karte že sedaj, ker bo vsaj 1 mesec prej že razprodano."
    },
    {
        "role": "assistant_9",
        "message": "Glede na tvoj datum, bi bil zelo pozoren na zimske razmere, sploh z avtodomom na cesti. Amerika je zelo prostrana dežela in v kaliforniji imaš lahko še čisto poletje oktobra, drugje pa že zimo. Nisem si podrobno ogledoval itinerarija, ampak cestni prelazi čez Sierro nevado znajo biti že zaprti v oktobru zaradi snega, podobna situacija je tudi z višje ležečimi parki."
    },
    {
        "role": "user",
        "message": "Najprej, hvala vsem za tele komentarje.  Torej, kar se snega in razmer tiče. Sem si že ogledoval kako je z raznimi prelazi. In ja, malo je loterije na žalost, ker moramo čez Tioga Pass, saj smo si tako nekako začrtali pot. Poslušali bomo radijo in spremljali vreme, saj bo treba okoli, če bo zaprt. Imamo Garmina, ki ima tudi funkcijo prometnih informacij, tako da bomo menda na tekočem kar se tega tiče.  So pa zelo različne razmere tam. Eno leto imajo sneg na teh prelazih že proti koncu oktobra, včasih pa šele januarja. Včasih pa ga sploh ni... Skratka bomo videli kaj in kako bo.  Kar se destinacij tiče, bomo preštudirali kaj bi v katerem mestu radi videli in na podlagi tega izbirali številno dni. VSekakor pa bomo kako destinacijo brisali. Verjetno bo ta res SkyWalk, saj je ta zares iz poti.  hvala za nasvet okoli Alcatraza. Bom rezerviral čim prej. Ali kdo kaj ve kako je z omejitvami hitrosti in raznimi cestnimi ureditvami? Imajo tudi tam kakšne fore z težo pri avtodomih kot je to baje po Evropi?  Hvala še enkrat vsem za mnenja ;)"
    },
    {
        "role": "assistant_8",
        "message": "Imajo zelo \"dummy prof\" sistem omejitev, kjer ti piše vse kar potrebuješ (in še kaj zraven). Ni enotno kot je pri nas, zato spremljajte znake. Mislim da pri omejitvah piše \"truks and vehicles with < nevem več > axis\". Za prelaze si v primeru zimskih razmer zrihtajte verige.  V križiščih lahko zavijete desno pri rdeči (če je križišče prosto in če ni z znakom prepovedano), pazite pa na stop znake, kjer se vedno vsi ustavljajo in velja pravilo prvi prideš prvi greš.  Preverite pa kvaliteto pnevmatik na vozilu preden ga prevzamete,in če so bolj slabe se morda splača doplačat zavarovanje za gume. Tam namreč vsepovsod ležijo počene pnevmaktike, 2x se je to zgodilo vozilu pred nami (pri 70mph).   Pa v SF pazite na mostnine. Vsak most v mesto jo ima (od 4$ do 5$), medtem ko za ven praviloma ni tega. Edino pri Golden Gate v kolikor boste šli v čez njega v mesto, se plača direktno preko tablice (ni možnosti plačila z gotovine), kjer vas potem še agencija oskubi za administrativne stroške. Priporočam most iz Oaklanda (4$), ki prevede direktno v Downtown.  Lp, Grega"
    },
    {
        "role": "user",
        "message": "Grega, hvala lepa. Sem našel potem eno stran in sem si malo prebral kako je z omejitvami in tole rdečo lučjo. Bojim se, da če bi pri nas tole uvedli bi število prometnih nesreč naraslo na ×2. Cel avtodom se bo pregledalo do potankosti, za morebitne praske in stanje avtodoma, da ne bo potem kakšnih komplikacij pri vrnitvi avtodoma. Za San Francisco vem za mostnine ja."
    },
    {
        "role": "assistant_4",
        "message": "Bencin v je določenih delih drag (v Nevadi poceni - Las Vegas), zato si snamite aplikacijo yellowpages pa spremljajte ceno po posameznih bencinskih.  Jaz sem za to uporabljal gasbuddy.com"
    },
    {
        "role": "user",
        "message": "Kako pa ste kaj tam srfali po internetu? Ste tam vzeli kakšne predplačniške kartice pa koristili internet ali je dejansko tako veliko Wi-Fi spotov?"
    },
    {
        "role": "assistant_10",
        "message": "Izpuščen imaš Sedono in Oak Creek Valley (sta skupaj). V Monterey imaš enga največjih akvarijev v USA (priporočam). Splača se vam prevozit Highway 1 od San Francisca do LA (mimo Santa Barbare). Vmes imaš tudi Big sur, Carmel Beach itd.  Glede na to,da imaš kup parkov v planu upam,da predvidevaš zadosti cajta - za Yosemite manj kot 2 polna dni nimaš kaj iskat (priporočam  vsaj eno peš turo in sicer do Glacier point-a-cca.4 urce),za Zion priporočam minimalno en cel dan (vsaj climb na Angels landing),  Grand Canyon je ogromen, premisli na kater konc. Skywalk so ti že odsvetoval, tudi jaz ti ga. Raje se zapeljite na South Rim in North Rim in pejte skozi nekaj glavnih točk (obvezno pogledat sončni zahod na South Rimu).  Seqouia ter Kings canyon se držita skupaj - je pa zadeva precej večja, kolikor se zdi. Že sama vožnja po obeh ti vzame en dan - sam mislim,da je tud to vse kar rabš (ogled General Sherman in Grant) - vsaj prvega. Ti predlagam,da pogledate samo Sequoia park - v Kings Canyon ni nič kej zlo drgač.  San Diego je super mesto, predlagam vsaj 2-3 dni. Če ne drugega imate tam USS Midway,ki ti vzame 4-5 urc in pa San Diego Zoo,ki je največji v USA (gre komplet cel dan).  LA je res generalno grd, splača se pa pogledat Hollywood na hitro, en quick drive skozi Beverly HIlls,čeprav razen ogromnih zidov ne vidiš veliko in pa še najbolj obiskana točka Universal Studios (gre spet cel dan).  V Nevadi imaš naštetih precej mest, pomoje je zadosti, da si ogledate Las Vegas in pa obvezno Death Valley (minimalno 7-8 urc).  V Arizoni nisem zasledil Petrified forest (okamenela drevesa - zanimivo) in pa v Utahu Arches (ogromen park - vsaj en cel dan,da vsaj nekaj stvari pogledate). Zraven imaš tudi super mestece Moab.  Probajte kaj več voženj nardit po lokalnih cestah in jest v Dinerjih, da dobite mal filinga Ameriškega zahoda in lokalnih posebnosti. Avtoceste in Burger King vsak dan nekak ni to :) Je pa tko,kot so ti že napisal, za 21 dni je zadeva precej obširna, kar pomen,da bo nonstop vožnja in malo spanja,ampak ma tud to svoje čare. :) Predvsem pa priporočam,da kakšna nepotrebna mesta spustite iz plana in več uživate v lepi naravi tam."
    },
    {
        "role": "assistant_11",
        "message": "@user je 20. avg 2013 ob 13:43 izjavil:Pozdrav vsem,  S punco ter prijateljem gremo od 23.10. do 13.11. (21 dni) z avtodomom po zahodni obali Amerike. Za vse 3 bo to prvo potovanje z avtodomom ter tudi po zahodni obali Amerike. Časa je 21 dni, smo si pa zamislili takole pot: Los Angeles (CA) San Diego (CA) - pojdite pogledat park sea world. San Bernardino (CA) Palm Springs (CA) Joshua Tree National Park (CA)- to se samo cez zapeljes pa naredis par fotk tukaj kupi tudi letno karto za parke( 80 dolarjev) imas vstop v vecino parkov zastonj z to karto mogoce bi ti jo celo jaz lahko prodal, ce je ne bom imel za spomin Phoenix / Scottsdale (AZ) Flagstaff (AZ) Grand Canyon (AZ)- vozijo brezplacni shuttli - vzami si kar cel dan med GC in monument valley obiscite se antelope canyon potrebna je rezervacija , te indijanci zapeljejo v park in vodijo. sam ne mores Monument Valley (AZ UT)- cesta je v k.... in z avtodomom bo bolj tako tako, lahko pa probate drugace indijanci vozijo po dolini,... Four Corners Monument (AZ UT CO NM) Capitol Reef (UT) Utah 12 (UT) Bryce Canyon (UT)- tudi zelo lep park. vzami 3 urno turo je dovolj in pogledas vecino lepot parka  Zion National Park (UT)- tudi lep Hoover Dam (NV)- nic posebnega, me je razocaral, sem pricakoval vecjo gmoto :) Grand Canyon Skywalk (AZ) Las Vegas (NV)- zanimivo mesto, pojdite med tednom , hoteli so takrat res poceni Area 51 (NV) Death Valley National Park (CA)-  Bakersfield (CA) Sequoia Nationa Park (CA)- to sem spustil, ker imas drevesa sekvoje v yosemite parku- mariposa grove Kings Canyon (CA) Fresno (CA) Mariposa (CA) Yosemite National Park (CA) Lee Vining (CA) Mono Lake Park (CA) Bodie Ghost Town (CA)- zelo dobro mesto vendar cesta je cist v k..... ne vem kako bo to slo z avtodomom pocasi, pa mogoce vam rata :) South Lake Tahoe (CA) Lake Tahoe National Park (NV) Carson City (NV) Reno (NV) Sacramento (CA) San Francisco (CA) Santa Cruz (CA) Monterey (CA) iz san francisca do LA si vzamite dodaten dan lepa cesta highway 1 gre ob obali nekje do santa marije in nato naslednji dan mimo sante barbare do LA Santa Barbara (CA) Santa Monica (CA) Los Angeles (CA) Skupaj naj bi bilo to 6064km. Verjetno bo še kak kilometer ali 100 več, glede na to, da bo tudi nekaj vožnje po mestih.  Menite da je kakšna destinacija brez-vezna? Skratka, če ima kdo kakršenkoli komentar na tole, kar na plan z njim.  Obenem pa iščemo še 1ga kandidata. Nima veze spol, starost, bi pa bilo fino, da oseba ni konfliktna :). Tisti, ki ga zanima še kaj več pa naj kar napiše na ZS.  Lp, Piskotk    bok  ravno v ponedeljek sem se vrnil iz 26 dnevega potovanja po zahodu amerike sem pa vzel podobno turo in vrstni red kot si napisal  vidim da nisi napisal national park Archers to je najlepski park na zahodu in je nujno za pogledat, raje kaj spusti, kaksno mesto ne vem sicer kaj je v sacramentu vendar to bi jaz spustil imas kar nekaj mest ki si jih napisal vendar dolocene bi jaz spustil ker ni nic za videti saj 21 dni je kar vredu samo jaz bi se bolj na parke osredotocil  poglej si se forum posvetu.si je kar nekaj informacij na temo zahod amerike zapelji se se cez napa valley in sonoma pa pojdi na kaksno degustacijo vina  lp"
    },
    {
        "role": "assistant_12",
        "message": "Zelo podobno turo sva prevozila 2011. Tu sem se malo razpisal. Sicer je pa zelo koristno če se dobro pozanimaš o vsakem kraju kamor greš. Skywalk se ne splača. Predaleč, makadam je do tja, zelo drago... Stratosphera v LV nujno. Če hočeš na skyjump moraš rezervirat kakšen dan prej... Arches NP nujno. Kamp Devils garden je zakon. Ampak je ponavadi zaseden par mesecev prej... CA1 nujno. ... Res se dobro pozanimaj o krajih kamor greš, ker so zanimivosti veliko bolj zanimive če kaj veš o njih. Ko boš imel turo splanirano se prepričaj da ne boš kaj zanimivega zgrešil v bližini. Najhuje je če prideš domov in izveš da si bil 500m stran od neke res hude atrakcije pa nisi vedel zanjo :)"
    },
    {
        "role": "user",
        "message": "Miha, super opis! Bomo se to soboto dobili in dorekli vse skupaj!  Hvala za komentarje ;)"
    },
    {
        "role": "assistant_13",
        "message": "Kot so ugotovili predhodniki - obsežen načrt glede na predviden čas. Razdalje in milje se po Ameriki bolj vlečejo kot pri nas. Glede na letni čas je dejansko vprašanje, če bo cesta čez Tioga pass odprta (najboljši čas je sicer zgodnje poletje, ko so slapovi in reke najlepše). Imejte predvideno varianto brez severnega/gorskega dela (in pretežno nezanimivih mest), npr. iz Yosemite kar v San Francisco, raje tisto bolj na počasi. Mariposa je na južnem vstopu v Yos., je nekaj lepih sekvoj, a verjetno lahko izpustiš, če boste šli v Sequoia park (ali obratno). Tudi, če se pelješ mimo Bakersfielda ali Fresna ne bo hude škode, razen za prenočit, kar pa se da tudi na avtocesti. Santa Cruz ok, v Montereyu je skoraj obvezen akvarij (pol dneva na hitro), južno pa Carmel, Big Sur, San Luis Obispo, itd."
    },
    {
        "role": "assistant_14",
        "message": "Osebno bi Vegas preskocil ker razen ce si zainteresiran za hazardiranje ali strip klube kaj dosti tam ni za pocet."
    },
    {
        "role": "assistant_15",
        "message": "seriously? kdaj si bil tam, da take klatiš?"
    },
    {
        "role": "assistant_3",
        "message": "Očitno je, da je vidu v filmu."
    },
    {
        "role": "assistant_12",
        "message": "Vegas je treba doživet. Na stripu je noro stvari za vidt. Pozanimaj se o omejitvah pri najemu avtodoma. Poleti z avtodomom ne smeš čez Death valley (ne vem do kdaj velja \"poletje\"), ne smeš se po makadamu vozit... Ne pozabi na ESTA. Jejte v kakšnih domačih gostilnah ali v najbolje ocenjenih na Tripadvisorju. Se splača narediti spisek dobrih gostiln. Fast foodov se izogibaj, na zahodu itak niso tako priljubljeni. In najpomembneje, ne bodi zaplankan Slovenec. Tam so ljudje zelo odprti in pogovor z naključnimi domačini je zelo prijeten. Sprašuj ljudi o odprtosti prelazov, za smer ko se izgubiš, kje je dobro jesti... Boš dobil prave odgovore hitreje."
    },
    {
        "role": "assistant_10",
        "message": "Vegas se splača doživet,ni pa to,da bi tam visel 3 dni - sprobajte kak Casino, privoščite si kak femonalen hotel saj so cene 2-3x cenješe kot drugje po ZDA. Splača se tudi malo preveriti ali je takrat tam kak konkreten show,standup ali kej podobnga - se precej dogaja.  V kolikor mislite spati v motelih se splača biti v istih verigah ala Motel6,Super8,LaQuinta - slednjo priporočam,za ne kaj več denarja dobiš veliko bolj spodoben motel kot sta prejšnja 2,poleg tega po nekaj nočitvah lahko že dobiš z zbiranjem pik kakšno noč zastonj. Poleg tega se splača spati ne preveč blizu znamenitosti, ker se cene takoj precej dvignejo.  Še en nasvet,na daljših razdaljah (sploh v Nevadi) tankajte, ko zagledate pumpo - se zgodi,da tudi po 400km ni naslednje. Hrano probajte kupovat v marketih (ala Walmart) - na benzah boste pustili 2-3x več dnarja,pri 3 tednih se precej pozna.  V nacionalnih parkih se splača zelo zgodaj vstat ali ostati do večera, ko je svetloba daleč najlepša.  Six Flags, ki je bil omenjen - se splača vidt itak, vendar za moje pojme cel dan zadostuje (sicer ne sprobaš čiiisto vsakega ride-a).  San Francisco je razno tko lepo mesto, pa obenem priporočam ogled Alcatraza - karte po možnosti rezervirajte prej, kljub temu,da ni sezona takrat,nikoli ne veš. Grejo zelo hitro.  Sekvoje je nekdo omenil,da so že v Yosemite, vendar ni primerjave z nekaterimi v Sequoia National Park - če ne drugega se splača ogled General Shermana, ki je drevo z največ volumna na svetu. Je pa teh parkcov s sekvojami precej tudi drugje - npr. tak manjši je Muir Woods 15 min severno od San Francisca, direktno čez Golden Gate.  Skratka, uživajte :)"
    },
    {
        "role": "assistant_16",
        "message": "Pomojem ste si za 21 dni vzel preveč destinacij (naštel sem jih 39).Točno tako. Pol jih je treba ven vreči, pa še potem jih bo veliko ostalo. Recimo če v Las Vegasu nimaš namena ostati vsaj 2-3 dni, ga je bolje izpustiti.  O."
    },
    {
        "role": "assistant_5",
        "message": "@assistant_10   Spali bodo v avtodomu. :)"
    },
    {
        "role": "assistant_10",
        "message": "Makes sense :)"
    },
    {
        "role": "assistant_16",
        "message": "Grand Canyon je ogromen, premisli na kater konc.Če ti ni treba ravno zelo šparati, se Grand Canyon še najbolj splača ogledati tako, da v Las Vegasu vzameš enega od cenejših in krajših letalskih ogledov (vmes pristaneš in te zapeljejo z busom do roba, da pogledaš čez, na poti tja pa iz zraka vidiš še Hoover Dam in če se vračaš zvečer, naredijo še en krog nad Las Vegasom, da ga vidiš osvetljenega iz zraka).  O."
    },
    {
        "role": "assistant_16",
        "message": "Drugače pa, jaz bi si pot splaniral tako, da bi videl tudi ghost town Nova Idrija. New Idria, California @ Wikipedia Nič pretresljivega sicer za videti, ampak zanimivo za Slovence.  O."
    },
    {
        "role": "assistant_14",
        "message": "@assistant_15 je 21. avg 2013 ob 13:38 izjavil:seriously? kdaj si bil tam, da take klatiš?   Stiri dni v Vegasu po zaslugi frendov, ki so hotli it hazardirat. Pol sem spizdil naprej v Beatty."
    },
    {
        "role": "assistant_8",
        "message": "@user je 21. avg 2013 ob 10:36 izjavil:Kako pa ste kaj tam srfali po internetu? Ste tam vzeli kakšne predplačniške kartice pa koristili internet ali je dejansko tako veliko Wi-Fi spotov?   Mi smo vzeli pri T-mobile, unlimited data (brez klicev), 2 meseca (zaradi tega, ker gre kolega še enkrat gor), cena okrog ~100$.... vendar če bi še enkrat bi šli rajši na AT&T. Vse prevečkrat smo bili na območjih kjer je lovilo samo AT&T.  Lp"
    },
    {
        "role": "user",
        "message": "@assistant_10: tak je načeloma tudi plan kar se Las Vegasa tiče. Mal po stripu se sprehodit, da vidimo kako kaj zgleda, potem malo pogemblat in pa na Stratosphere Tower, prespali bomo verjetno tam v kakšni hotelski sobi, zaradi občutka. Six Flags, kolikor nas poznam bo padel, tako da tu ni skrbi:), in pa za en dan bo moral biti dovolj.  @assistant_8: Ste to kar tam kupilli? So to te predplačniške kartice ali kaj? Bi rad vedel, ker kolikor opažam bo internet zelo uporabna zadeva tam. Pa bi bilo fino, da ima vsaj en tole.  @assistant_12: Kaj pa kače? kolikor sem prebral sta kar hodila okoli in bivala po kampih...saj sta skoraj morala na kakšno klopotačo naleteti?  Zares, iskrena hvala vsem za vse komentarje. VSe bomo temeljito preučili in začrtali najboljšo možno pot, da bo za vse potovanje več kot enkratno.  Če ima še kdo kakšen komentar ali vprašanje pa kar na plano z njim. Aja okoli Monterey akvarija..so kakšni morski psi tam? Ali se lahko sprehodiš po tunelih kar na morskih tleh (kot v filmu žrelo :) )? Kaj pa San Deigo in Sea World? To ni v redu? Želel bi si namreč videti prave morske pse, ne te skoraj rastlinojede sorte :). Tiger Shark, White Shark,..."
    },
    {
        "role": "assistant_16",
        "message": "Če nisi ravno zagnan zoolog, bo Sea World čisto dovolj, pa v San Diegu greš še v živalski vrt. Če boste v San Diegu prespali, se bolj kot po mesto kolovratit splača iti zvečer v Tijuano na pir in tortilje, da še Mehiko obiščete, ko boste že ravno blizu.   O."
    },
    {
        "role": "assistant_17",
        "message": "jz sem bil na podobni malo krajši turi 15 let nazaj. Za vse to kar si si izbral je 21 dni definitivno premalo časa. Če imaš možnost za teden podalšaj, ali pa kakšno stvar izpusti, ker drugače boš na tesnem.  V San Diegu moraš biti par dni. jaz sem tam bil pri znancih. Za moje pojme najlepše ameriško velemsto. Oglej si Balboa park pa Old Town, kjer je veliko dobrih mehiških restavracij, pa vojaško pristanišče, če te zanima, zdej imajo USS midway za muzejsko ladjo za turiste. Do mehiške meje greš pa lahko z mestnim tramvajem, pa potem tudi peš čez mejni prehod v Tijuano, pa še berlinski zid na meji si lahko ogledaš..."
    },
    {
        "role": "assistant_7",
        "message": "@assistant_8 je 21. avg 2013 ob 19:27 izjavil:@user je 21. avg 2013 ob 10:36 izjavil:Kako pa ste kaj tam srfali po internetu? Ste tam vzeli kakšne predplačniške kartice pa koristili internet ali je dejansko tako veliko Wi-Fi spotov?   Mi smo vzeli pri T-mobile, unlimited data (brez klicev), 2 meseca (zaradi tega, ker gre kolega še enkrat gor), cena okrog ~100$.... vendar če bi še enkrat bi šli rajši na AT&T. Vse prevečkrat smo bili na območjih kjer je lovilo samo AT&T.  Lp   www.straighttalk.com - neomejeni klici in sms/mms, ter *neomejen internet (2GB) za $45 na mesec... kupis lahko telefon s sim kartico v walmartu, lahko pa si online narocis sim kartico, ki jo uporabis v svojem odklenjenem telefonu in ti jo dostavijo v izbran walmart kjer jo prevzames.  bonus: uporabi android telefon, registriraj amerisko sim kartico in stevilko v njem na google voice! dobis GV klice in sms znotraj usa in kanade \"zastonj\" (na telefonu uporablja internet za vzpostavitev klica potem pa navadno omrezje), GV amerisko telefonsko, ki jo lahko preusmeris na poljubno amerisko telefonsko (ponavadi tisto, ki jo imas v telefonu: recimo straighttalk). GV telefonska ti ostane vezana na google account - smsi prejeti na njo so lahko dostavljeni v gmail - enako glasovni odzivnik - tudi transcribe (v anglescini). nalozis $ na GV za klice na slovenski GSM za 12c/min (v slovenijo ne gre posiljat SMS). klices lahko iz GV na racunalniku preko wifi..."
    },
    {
        "role": "user",
        "message": "Superca, tole se sliši super. Samo vprašanje ali je moj telefon odklenjen ali ne. Kupljen je bil skoraj 2 leti nazaj pri Simobilu. Imam pa androida, tko da tole bi že prav prišlo."
    },
    {
        "role": "assistant_12",
        "message": "@user, kač in ostalih živali se ti ni treba bati. Če boste šli na kakšen hike po naravi boste videli čudo živali. Od medvedov do morskih levov. V kampih vas pa le kakšna divjad pride pogledat. In seveda neomejeno veveric, zajcev, svizcev, jazbecev... Tako, da se ni treba bati. Le v medvedjih krajih (Yosemite, Sequoia...) se držite pravil o shranjevanju vseh dišečih stvari (hrana, pijača, kozmetika...) v bear-proof zabojnike."
    },
    {
        "role": "assistant_18",
        "message": "@user je 22. avg 2013 ob 05:06 izjavil:Superca, tole se sliši super. Samo vprašanje ali je moj telefon odklenjen ali ne. Kupljen je bil skoraj 2 leti nazaj pri Simobilu. Imam pa androida, tko da tole bi že prav prišlo.  Vstaviš not ne simobil/bob kartico in boš takoj videl.."
    },
    {
        "role": "assistant_10",
        "message": "V Monterey akvariju imate seveda tudi morske pse,ravno tako imate tunel skozi katerega se lahko sprehodite.  Tukaj imaš spisek žvali: http://www.montereybayaquarium.org/anim...  Sem opravil 2x dokaj podobno turo s tem, da smo enkrat podaljšali pot do vzhodne obale, enkrat pa na sever do Yellowstone. San Diego, kot pravi Nissan, je tudi meni eno najlepših Ameriških mest-definitivno vzemite tukaj vsaj 2-3 dni."
    },
    {
        "role": "assistant_12",
        "message": "Karte za Monterey akvarij si kupi na njihovi strani in jih sprintaj. Tako ti ne bo treba čakati v vrsti (če bi slučajno bila). Tudi za druge atrakcije se splača v naprej kupiti. Včasih je tudi ceneje na netu kot direktno na šalterju. Poglej si še Out of Africa Wildlife park. Mogoče vam bo tudi všeč. Pa še na poti ti je. Nama je blo zanimivo. V planu med Phoenixom in Flagstaffom nimaš še nič. Priporočam Lake Pleasant, Black canyon, Montezuma castle, Sedono (cesta 179 je zakon), Meteorski krater pri Winslowu, R66... Pri letališču Grand Canyon Valle Airport imate tudi Kremenčkovo vas če vas to zanima... Res ti pa svetujem da podaljšate trip za kakšen teden. Ko boste že enkrat tam je fajn čim več pogledat. 21 dni za tak krog je pa premalo. Če pa samo divjaš od enega parka do drugega pa nimaš nič od tega. Vožnja je sicer zakon po teh pokrajinah, ampak marsikatera znamenitost je vredna več kot le par ur. Marsikje se splača počakati sončni zahod/vzhod, sprehoditi/jahati po razglednih poteh..."
    },
    {
        "role": "assistant_2",
        "message": "Men osebno monterey akvarij ni bil nč posebnga. Pač ja, če si že tm pa te to slučajno zanima. Drugače pa mi neb blo nč žal če neb šu ke."
    },
    {
        "role": "user",
        "message": "@assistant_12: Žal podaljšanje ne bo možno, ker so letalske karte ter avtodom že plačane tko da je teh 21 dni oz. realno 20 kar to-to. Bomo raje par stvari zbrisali iz seznama. Tale MOnterey je zelo fin za videti, tko da bomo po mojem malo obiskali tole.  Mater se pa že veselim tegale tripa :):):)"
    },
    {
        "role": "assistant_19",
        "message": "Da ne boš pozabil poročati v tej temi, ko pridete nazaj."
    },
    {
        "role": "user",
        "message": "Se bom potrudil. Okoli slikovnega gradiva ne obljubim nič. Preveč slikam, potem je pa preveč slik za urejat in to traja pri meni :)"
    },
    {
        "role": "user",
        "message": "Pozdravljeni!  Vem, da nisem bil najbolj priden, ker sem se šele sedaj javil.  Skratka, potovanje samo je bilo super, noro zanimivo, lepo, polno dogodivščin. Zadeve bom malo opisal ter dodal nekaj fotografij. Vseh seveda ne, ker se lahko Slotechova stran poruši :). Torej nekaj podatkov o stroških, ki smo jih imeli na poti: Leteli smo iz Benetk(Marco Polo) do Amsterdama ter nato do Los Angelesa(LAX). Nazaj grede smo imeli let iz Los Angelesa do Pariza ter nato do Benetk. 680,06 EUR /osebo povratne Letalske karte (AirFrance) 36,00 EUR /osebo Do Benetk in nazaj nas je peljal GoOpti 10,55 EUR /osebo ESTA(viza za Ameriko) 48,96 EUR /osebo Coris zavarovanje za tujino 31,00 EUR /osebo mednarodno vozniško dovoljenje 382,03 EUR /osebo Avtodom (1.528,13EUR je bil celoten znesek) 188,00 EUR /osebo Kampi (cene kampov od 10$(Capitol Reef-brez elektrike) na noč do 65 $(kamp KOA v Las Vegasu) 334,50 EUR /osebo Bencin za avtodom (1.338,02 EUR je bil celoten znesek) 451,13 EUR /osebo prehrana(Fast Food, trgovina, večerja,...) 11,30 EUR /osebo NAKUP: StraightTalk SIM kartica ter paket interneta 14,80 EUR /osebo OGLED: vseh ameriških parkov 17,00 EUR /osebo NAJEM: apartmaja v Santa Monici (LA) 12,81 EUR /osebo OGLED: USS: Midway (letalonosilka v San Diegu) 29,30 EUR /osebo OGLED: San Diego ZOO (živalski vrt) 18,84 EUR /osebo OGLED: Antelope Canyon (blizu Grand Canyona) 37,11 EUR /osebo NAJEM: Ford Mustanga cabrio (v Las Vegasu) 24,87 EUR /osebo OGLED: Stratosphere Tower (Las Vegas) 41,80 EUR /osebo OGLED: Tour Bus (turistični bus po SF) 22,14 EUR /osebo OGLED: Alcatraz (zapor v San Franciscu) 26,34 EUR /osebo OGLED: Monterey Bay Aquarium (Monterey) 62,75 EUR /osebo OGLED: Universal Studios (v Los Angelesu) 49,64 EUR /osebo OGLED: NBA tekma: New Orleans proti LA Lakers 36,16 EUR /osebo OGLED: Six Flags Magic Mountain (LA)  SKUPAJ na osebo: 2.577,09 EUR znesek v realnosti ni točen, je pa nek približek za tiste, ki vas morda kaj podobnega zanima. Tu so potem še razna zapravljanja za oblačila, Ipade ipd., saj so kot je že znano cene v USA precej nižje in se nakup še kako splača.  Večino vstopnic za parke in znamenitosti smo kupili že prej preko interneta, natisnili liste z črtno kodo ter jih vzeli sabo. Moram reči, da so se te nakupi splačali, saj te pride kar nekaj $ ceneje. Ponekod sem zvohal še kakšne promocijske kode za kak dodaten popust (recimo San Diego ZOO za 5$ na karto ceneje).  Naj poudarim, da na celem potovanju nismo imeli nobenih težav s kakšnimi nepridipravi/zlikovci, ki bi nam na kakoršenkoli način uničevali plane. So bili kakšni kraji, kjer je bilo nekatere v naši odpravi strah, vendar ni bilo nobenih težav. Tudi hoja po Los Angelesu v večernih urah (po tekmi NBA: New Orleans : LA Lakers) ni bila nevarna. So kje GangMemberji(iz GTAja :) ), vendar ni bilo težav."
    },
    {
        "role": "assistant_20",
        "message": "@user je 12. jul 2014 ob 09:57 izjavil:  Super. Bi pa bilo še bolj fajn, če bi postavil kakšno spletno stran in pot detaljno opisal, skupaj seveda s slikami."
    },
    {
        "role": "assistant_21",
        "message": ""
    },
    {
        "role": "user",
        "message": "@assistant_20: Če bi se mi dalo bi postavil stran...pa bom raje tu kolikor toliko natančno opisal pot ter dodal slike. @assistant_21: Tale vlakec mi sicer ni znan...bi pa poudaril, da je bil zame najboljši vlakec Full Throttle. Green Lantern je bil...zabaven pa na žalost zelo boleč v zadnjem ovinku. Vsi se nekako za vrat držijo, ko grejo dol  Drugače sam park je super, veliko naprav. Imajo pa zanimiv režim delovanja naprav. Zjutraj je odprtih nekaj naprav, potem pa jih postopoma odpirajo. Nekaj stvari je doplačljivih... Je pa za Full Throttle kar za čakati...S tem, da smo bili mi na ponedeljek tam in to Novembra. Se pravi poleti...verjetno v 9 urah ravno ene 5 naprav obredeš :). Na proste pade sam nisem šel, ker nisem ravno ljubitelj višine. So pa moji kolegi-popotniki vsi šli na prosti pad in bili še-pa-še navdušeni.  Sedajle zbiram slike in jih počasi začnem gor nalagat."
    },
    {
        "role": "user",
        "message": "Torej... 23.10.2013 se je naše popotovanje začelo s pristankom v Los Angelesu po kar nekaj urah vožnje. Bi napisal naporne, pa sem ugotovil, da nam na letalu ni bilo kaj hudega. Ves čas te strežejo od spredaj in od zadaj, nekaj filmov, nadaljevank, igrc ter glasbe je na voljo na letalu (iz Amsterdama(AMS) do Los Angelesa(LAX) nas je pejal Boeing 747 400 družbe KLM). Vedite pa, da na voljo ni ravno cela sezona določene nadaljevanke temveč samo kakšen del. Da ne boste razočarani kot sem bil sam, ko sem mislil, da bom nadoknadil zamujeno ;)  Skratka, taxi nas je iz letališča odpeljal do Santa Monice, kjer smo imeli rezervirani apartma.  Zakaj nismo takoj šli po avtodom? Američani imajo očitno pravilo, da ob prihodu z letalom ne smejo izdati avtodoma prvi dan, temveč šele naslednji dan. Prvi ogled je bil kar Santa Monica Pier.  Vreme ni bilo najbolj sončno in primerno za kopanje...  Reševalci iz vode se vseeno vozijo po plažah in pazijo surfarje.  Takole izgledajo bodice, da ti gume prebode, če pripelješ iz nasprotne smeri. Padla je obsežna debata, če nebi bilo dobro to uporabiti v Sloveniji zoper kamikaze, ki se vedno pogosteje peljejo v nasprotno smer.  Hja...who didn't see that one comming :)  Po nekaj urah sprehajanja po mestu smo se odločili počasi zatisnit oči, saj smo bili pokonci kar nekaj ur ;).(spat smo šli meni se zdi ob ene 21:00).  24.10.  Prihodnji dan smo ob 04:30(nismo mogli spati) krenili do Starbucksa na kavo ter nato do preddverja hotela v Los Angelesu, kamor nas je prišel iskat šofer od podjetja Cruise America, da smo lahko prevzeli avtodom.  Peljali smo se s tem avtomobilom: Chevrolet Suburban  Bilo nas je 5 v avtomobilu in nam ni šlo v glavo zakaj vendar ne gremo po Car Pool Laneu. Šofer nam je povedal, da se zaradi dvojne črte ne moremo kar zapeljati gor. Počakati je treba na črtkane črte. Kmalu nas je osrečil s takim manevrom   Prihod do Cruise America Depota. No...pač zanimalo nas je, kako zgleda 6,8L V10 motor.  Da še napišem nekaj podatkov o avtodomu: Naš je bil narejen marca 2013(ja, celih 0.5 leta je bil star). Imeli smo C30 model, torej Large verzijo. 151 L tank za svežo vodo 114 L tank za kanalizacijo 132 L tank za odpadne vode 53 L tank z propan plinom 208 L tank za gorivo 20 L /100 KM je bila pa naša povprečna poraba Teža: 5.234,45 Kg Dolžina: 9,10 m Širina: 2,54 m Višina: 3,72 m  Avtodom iz notranje strani. (vrata na levi so od stranišča; naprej je kuhinja, jedilni kot(mizo se vidi/mizo se lahko spusti dol in je v hipu še eno ležišče nared), na desni strani, za steno je tuš kabina, za tušem so stranska izhodna vrata, naprej sledi kavč, ki se raztegne v posteljo (pri nas postelje nismo podirali), spredaj zgoraj pod stropom pa je še ena postelja. Za fotoaparataom pa se nahaja spalnica.  Avtodom od zunaj v sončnem zahodu(slikano v Arches Parku):  Toliko za danes/za zdaj ;)"
    },
    {
        "role": "assistant_22",
        "message": "Lahko spremeniš povezave na večje slike, pls?"
    },
    {
        "role": "user",
        "message": "Uf... vidim, da so vse slike hudičevo majhne...urejati na žalost več ne morem...crap..."
    },
    {
        "role": "user",
        "message": "Ok, bom kar še enkrat objavil slike...ne vem kako bi jih drugače dal v \"malo\" večji velikosti :)  Santa Monica Pier  Baywatch :)  Ježevka kot lovilec tistih, ki se vozijo v napačno smer (tu je bila sicer uporabljena na parkirišču)  Hja...who didn't see that one comming :) http://shrani.najdi.si/?Y/6C/4YVouk0I/d... Chevrolet Suburban  Bilo nas je 5 v avtomobilu in nam ni šlo v glavo zakaj vendar ne gremo po Car Pool Laneu. Šofer nam je povedal, da se zaradi dvojne črte ne moremo kar zapeljati gor. Počakati je treba na črtkane črte. Kmalu nas je osrečil s takim manevrom :)  Prihod do Cruise America Depota. No...pač zanimalo nas je, kako zgleda 6,8L V10 motor.:)  Avtodom iz notranje strani. (vrata na levi so od stranišča; naprej je kuhinja, jedilni kot(mizo se vidi/mizo se lahko spusti dol in je v hipu še eno ležišče nared), na desni strani, za steno je tuš kabina, za tušem so stranska izhodna vrata, naprej sledi kavč, ki se raztegne v posteljo (pri nas postelje nismo podirali), spredaj zgoraj pod stropom pa je še ena postelja. Za fotoaparataom pa se nahaja spalnica.  Avtodom od zunaj v sončnem zahodu(slikano v Arches Parku)  Še dnevna slika avtodoma (slikano pri San Diego ZOO) Wuuuhuuu, ratal"
    }
]