[
    {
        "role": "user",
        "message": "DAnes sem dobil skoraj živčni zlom, namreč sin mi je podrsal komplet ekran od LCD TVja (Sony Bravia). Res komplet so krogi po celotnem ekranu. Zanima me, če je to podrsan ekran, ali imajo preko ekrana kako posebno plastiko, saj na dotik deluje kot plastika. To sparšujem, ker me zanima, če se da to zamenjat ali je TV zdaj uničen! PA še sploh obrokov nisem za njega nisem plačal!!!  LP"
    },
    {
        "role": "assistant_0",
        "message": "Jah če je plastika in ne bo druge rešitve, polirpasto v roke pa gas... začneš z grobo ali celo vodobrusnim papirjem in greš proti čedalje bolj fini, dokler ne dobiš sijaja... sam boš mel potem ekran brez zgornjega antirefleks sloja.  Sicer pa pokliči na servis, možno da se dobi samo ta plastika pred ekranom..."
    },
    {
        "role": "assistant_1",
        "message": "Zelo verjetno je spraskan LCD panel. Pozanimaj se na servisu ali ima točno tvoj model (Sony Bravia je več različnih modelov), slučajno kakšno zaščito čez zaslon in če je možna menjava samo zaščite.  Vendar dodatno (pleksi) steklo je zelo redko.   Če se prikažejo samo razlite barve (na celem ali delu zaslona), je panel vsekakor uničen. Mali lahko kar začne delati, da bo zaslužil za nov TV."
    },
    {
        "role": "assistant_2",
        "message": "kako mu je pa to uspelo?"
    },
    {
        "role": "assistant_3",
        "message": "Jebeš obroke in ni konc sveta ! Kot prvo pofotkaj sina skupaj z LCD, da boš imel spomin na stare dni, ko se bosta s sinom samo še smejala vsem dogodivščinam v njegovi mladosti.    Odvisno s čim je delal kroge in kolk so praske globoke. Poizkusi s kako polirno pasto za stekla ali povprašaj kakega avtoličarja o specialnih pastah, ki jih oni uporabljajo pri lakiranih površinah za odstranjevanje prask."
    },
    {
        "role": "user",
        "message": "Ne nič ni razlito, slika drugače dela kot prej, le da ko je pač temna slika se vidi da je vse poprasakno. Praske niti niso preveč globoke , ker jih je kot sem zdaj zvedel delal z plastično igračo, vendar so dovolj, da je vse podrsano. Ne vem kako bi se to poliralo, ker ni steklo deluje kot neka plastika..ali je pač to takoj matrica?"
    },
    {
        "role": "assistant_3",
        "message": "To je po vsej verjetnosti posebna plastika in sigurno lahko s pravo pasto to enostavno zloščiš.  Drugače pa poizkusi nekaj kar sicer deluje pri umazaniji pa vendar nimaš kaj zajebat. Pljuni na ekran (samo ne tamastnega  ) in tam potem s flanelo ali krpo iz mikrovlaken pošasi krožno drgni."
    },
    {
        "role": "assistant_0",
        "message": "Vem da ima večina mat zaslonov na vrhu \"naparjeno\" zaščito ki preprečuje odblesk svetlobe. To zaščito se da odstraniti tako, da vzameš panel ven iz ohišja. postaviš na vodoravno površino gor postaviš papirnate brisače in poliješ z vodo tako da so brisačke mokre... To potem držiš mokro nekaj ur... vmes dolivaš ker se zadeva suši. Po ene 5 urah pa začneš na vogalu luščit stran zaščito. Zadeva gre stran kot kakšna samolepilna folija. Ekran pa je po posegu popolnoma gladek (podobno kot glossy vendar še bolj zoprno za gledat...)  To vem ker je tak postopek naredil kolega ko je delal homemade LCD projektor. Zdej kaj ma pa Bravia na vrhu panela boš mogu pa pogruntat... skor sigurno ni samo panel... neki filtri so sigurno gor. Če ne drugega je antirefleks... In glede na to da so taki filtri precej \"mehki\" se jih da spraskat... prav tako se jih da spolirat. LCD panel je drugače narejen iz stekla... in stekla s plastično igračo ne boš kar tako spraskal. Sem 100% da je po vrhu tega stekla še en šmorn. Kako boš pa rešil zadevo je pa seveda stvar izvedbe... :D Veliko sreče..."
    }
]