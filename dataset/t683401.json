[
    {
        "role": "user",
        "message": "Pozdrav vsi tisti ki se spoznate na After effects, zanima me kako bi vi naredili tale efekt risanja oz. vsaj osnovo: http://imgur.com/zTeuZFC  Vem, na youtubu so tutoriali za handwriting effects ampak je preveč grobo, ta je bolj realističen. Hvala"
    },
    {
        "role": "assistant_0",
        "message": "Eno maš možnost, da narediš v Photoshopu nekaj narisanega, kot je v tem primeru.  Potem pa greš v After Effects in importaš to iz PSDja.. Nato na layer dodaš effect Stroke in izbereš pin tool. Nato s pin toolom samo odklikaš vse v eni potezi te črte, ki si jih zrisal in daš reveal original image v Stroke efektu na levi strani. Potem pa sam END keyframe animiraš od 0 do 100 %. Debelina stroke-a (brush size) pa mora biti podobna kot debelina elementa, ki si ga zrisal v photoshopu.  Druga možnost pa je brush tool v Afterjih, kjer lahko rišeš na ta način in ti sam postavlja keyframe. Vendar je nekatere stvari lažje naredit v Photoshopu."
    },
    {
        "role": "assistant_0",
        "message": "Pozabil še dodat.. Glede na to, da so črte ravne jih lahko odkrivaš tudi vsako posebej z maskami.. Ali pa clo z Linear wipe-om."
    },
    {
        "role": "user",
        "message": "Hvala za predlog, sem probal ampak izpade malce tak...(pot pen tool-a se odmika preveč grobo)."
    },
    {
        "role": "assistant_1",
        "message": "Kaj takega?  http://www.videocopilot.net/tutorials/g..."
    },
    {
        "role": "assistant_2",
        "message": "klikneš lahko graph editor al kaj že in se tam poigraš s krivuljami + dodaš lahko easy ease/out/in, da bo bolj tekoče/hitro/počasi itd.."
    },
    {
        "role": "assistant_0",
        "message": "@user je 29. sep 2016 ob 21:56 izjavil:Hvala za predlog, sem probal ampak izpade malce tak...(pot pen tool-a se odmika preveč grobo).   Tako kot gddr pravi. Malo se poigraj s keyframe-i in graph editorjem. V afterjih se da vse potweakat, tako da izgleda tako kot mora.   Druga varianta pa so, če z desno klikneš na keyframe - keyframe interpolations (Bezier, linear etc.). Skratka vse se da. Če poznaš maske, lahko med tem, ko se stroke efekt animira po pen toolu na rob dodaš tudi masko in dodaš feather, da malo omehčaš robove, tam kjer se animacija \"odkriva\" oz. da ne bo groba."
    },
    {
        "role": "user",
        "message": "Hvala za nasvete."
    },
    {
        "role": "assistant_3",
        "message": "Jaz sem bolj začetnik v After Effectu, vendar mi je program zelo všeč. Problem je, ker ne vem kje začeti? Kaj bi rad počel v programu? Hm, kaka besedila, kake animacije z raznimi efekti ipd. Sicer je na youtubu res ogromno tega, ampak tam je cela zmešnjava. Eni komplicirajo, drugi so premalo natančni ipd.  Mogoče ve, če kje na netu obstaja kak prevod v slo jeziku kar se tiče osnov tega programa? Kakšna knjiga seveda.  Vem, da za Office obstaja slovenski prevod ipd ... ampak me bolj za to zanima. Rad bi tutoriale, ki so res easy.  Hotel sem narediti besedilo oz. karaoke neke pesmi ... porabil sem par ur, da sem obdelal 10 sekund. Pa še to ni bilo ravno vrhunsko. Me zanima, ali to res gre tako počasi, ali kako?"
    },
    {
        "role": "assistant_4",
        "message": "Poglej na Udemy, Lynda,..  So plačljivi ampak te vsaj naučijo kar je bistvenega. Je pa v angleščini... v našem jeziku boš težko kaj našel."
    },
    {
        "role": "assistant_5",
        "message": "Pober zastonj template za AE poglej kaj delajo in potem malo spremeniš, se naučiš kako dejansko je zadeva narejena, sčasoma boš ugotovil čemu služi to mnoštvo menujev :) aja pa s fonti se oboroži, ponavad so zraven ni pa nujno, poglej tukaj za začetek http://www.videocopilot.net/"
    },
    {
        "role": "assistant_0",
        "message": "Hotel sem narediti besedilo oz. karaoke neke pesmi ... porabil sem par ur, da sem obdelal 10 sekund. Pa še to ni bilo ravno vrhunsko. Me zanima, ali to res gre tako počasi, ali kako?   Sam delam infografiko za poročila na televiziji. Res je.. Delamo z novinarji, ki povejo svoje želje, ki so seveda takšne, da mora bit grafika oh in sploh, narejeno bi imeli pa radi v 1 uri. To ne gre. Projekti v After Effectsih ti vzamejo lahko tudi 1mesec in več. Odvisnno od zahtevnosti. Lahko tudi pol leta. To so potem že zahtevni projekti. Sami imamo po navadi časa za neko grafiko, če želimo, da je malo lepša tam cca. 3 ure (20-30s animacije).  Seveda se da tudi v 1 uri nekaj narest.. Ampak ne bo tako prijazno očesu in dovršeno, da si boš lahko rekel, na to grafiko sem pa ponosen.  Na tvojem mestu bi sam začel tako: 1. Spoznaj workspace (osnovni gumbi, tipke, bližnjice etc.) 2. Spoznaj osnove animacije. Se pravi vse kar spada pod zavihek transform. Efekte še pusti. 3. Najprej se moraš naučit na kakšen pricip delujejo keyframe-i. Nauči se tudi premikat po timeline-u.  4. Animiranje teksta in shape layerjev.  5. Spoznaj efekte. Odpri zavihek Effects & presets in na svoje objekte nalagaj različne efekte, da boš videl kaj počnejo.  6. Delo z maskami. --> so nepogrešljive in celo eden bolj pomembnih delov v AE.  Od tu naprej, ti bodo stvari že toliko jasne, da boš lahko sam vedel kaj počneš. Za vizualne efekte na živo sliko pa moraš zadeve zgoraj obvladat v nulo. Če želiš, da v Afterjih kakor tolko dobro nekaj zgleda, pričakuj kot samouk sigurno pol leta učenja za to, da boš dojel bistvo vsega. Od tu dalje je potem še strma pot do tega, da kaj obvladaš."
    },
    {
        "role": "assistant_6",
        "message": "Najprej se nauči kako to narediti v Movie Makerju, potem pa šele glej After Effects..."
    },
    {
        "role": "assistant_3",
        "message": "@assistant_0, hvala za to natančno pojasnilo ... glede tega pol leta delanja s programom, da bi dosegel bistvo, je pa zelo velika doba. :) Mislim, da mi bo uspelo, ker bi zelo rad delal nekaj s tem programom, imam veliko idej. S Photoshopom sem tudi zelo veliko delal, ga zelo dobro znal uporabljati, tudi kot samouk, vendar potem sem nekako obupal ... par let kasneje sem probla delat v photoshopu, pa sem že skoraj vse pozabil. Zgleda, da moreš biti v programu vedno na tekočem, če ne začneš pozabljati funkcije.  Mogoče poznaš kako odlično spletno stran, kjer se res lahko učiš? korak za korakom, tako kot si omenil po točkah.  Windows Movie Maker je pa res simpl program, z njim sem znal delat takoj.  Ja problem tega programa je, da ne vem, kje bi se natančno naučil osnove programa ... kaj kateri gumb oz ukaz pomeni, kakšna povezava nastane lahko s tem ipd ... Na youtubu je prava zmešnjava, vsi nekaj naspol obrazložijo, ali pa niti nič ne obrazložijo, pol pa se zgubiš takoj. Po navadi delam isto kot oni tam v videu, ampak svojo verzijo, delam isto, na koncu pa pride čisto nekaj tretjega ven. :)"
    },
    {
        "role": "assistant_0",
        "message": "Mogoče Udemy še najboljši od vseh teh.. Ampak če si iz Ljubljane, se lahko brez problema dobiva na kakšni kavici pa ti razložim osnove. Da boš vsaj vedel kako začeti."
    },
    {
        "role": "assistant_3",
        "message": "Seveda, sem iz kranja - po novem tam živim, tako da ... ne bi bilo nobenega problema. Zelo si želim poznati ta program. Osnove bi bile super, ker brez osnov ni ničesar. Trenutno sem še v tujini, kjer sem tu tu do 18.7."
    },
    {
        "role": "assistant_3",
        "message": "Mimo grede, na tej Udemy strani je vse po 10eur za vse lekcije ... je to stalno ali samo danes? Da vem, da kupim, ker majo zraven 10eur, pa prečrtano 200eur npr. https://www.udemy.com/courses/search/?q..."
    },
    {
        "role": "assistant_5",
        "message": "Mislm oz. zastopm da je vsaka lekcija-tutorial po 10 eur  oz. da seo popravim vsak paket lekcij je 10"
    },
    {
        "role": "assistant_3",
        "message": "Ja, ampak kako je s temi akcijami? Je samo zdaj po 10eur, ali imajo res tako zasoljene cene po 200eur ipd? Sicer pa uporabljam After Effects 2017, pa me še zanima, katere tutoriale oz paket je dobro kupupiti, da imam točno vse to prikazano? Ne vem ali so vse te starejše različice oz verzije programa iste, ali so kaj spremenjeni?  Zraven tega me še samo zanima, katere pakete bi si kupil? Na primer, nekaj za začetnike, da je čim več ur notri pa čim bolj točno obrazloženo. Kateri paket mi kdo priporoča, da ga kupim?"
    },
    {
        "role": "assistant_5",
        "message": "za začetnike je najbolj važno da spornajo menuje kje se kaj nahaja, maš pa ogromno free tutorialov na ytube, poglej prvo te pač kaj te najbolj zanima, delo z maskami in osnovna animacija ipd.  V osnovi j pa tko da če poznaš en Adobe produkt že veš kje so osnovni menuji, ostalo spoznaš samo da se malo igraš, te vaje so pač verjetno cena kao akcija \"hitr uzam da nav zmanjkal\" :)"
    },
    {
        "role": "assistant_3",
        "message": "hja, ne vem kako pogosto dajejo tu akcije, če bo mi en paket res tako všeč, bom pol hotel kupiti kaj boljšega, ki bo pa mogoče stalo res 200eur ... malo preveč, za to se že najde free tutoriale na youtubu, ja. :)  S Photoshopom sem veliko delal kakih 5 let nazaj ali več, zdaj ga že toliko časa nisem uporabljal, tako da se zna zgoditi, da ga verjetno več ne bi znal nič uporabljati.  Glede tega, kaj bi rad počel tam zgoraj je pa več opcij ... na primer, kako narediti kako odlično animacijo, kako animirano ozadje, črke oz besede iz animacij in raznih efektov itd. Na kako višjo raven se še za enkrat ne mislim spustiti, ker programa ne poznam prav veliko .. oz nič. Za začetek bi bilo se dobro naučiti osnov, potem pa sprobat ti dve.   Na primer, tudi kaj takega bi rad znal narediti, ki se mi zdi, da za kaj takega moreš biti že pravi profesionalec v poznanju tega programa - predvidevam, da je ta video narejen v After Effectsu:"
    },
    {
        "role": "assistant_5",
        "message": "Če daš cartmanu 200 euronov ni vrag da te ne nauči več :) Teamviewer in ti pokaže kako in kaj, boš več odnesu kot od teh tutorialov in predvsem expresno hitro, če ma cajt sevede :)"
    },
    {
        "role": "assistant_2",
        "message": "poglej še kak video copilot, Kramer je itak ae majster, pa dobre tutoriale imajo + plugine.."
    },
    {
        "role": "assistant_3",
        "message": ":) to je še kako res ja. Se bi dalo z njim kaj dogovoriti .. kake inštrukcije ipd :)  Moj cilj izobraževanja sicer je, da se naučim programirat, ko preneham s tujino (to bo naslednji mesc), ampak trenutno sem osredotočen na after effects."
    },
    {
        "role": "assistant_5",
        "message": "Kontaktiraj ga, če ti je sam ponudil da ob kavici kako rečeta, pol bo z stimulacijo efekt verjetno še večji."
    },
    {
        "role": "assistant_0",
        "message": "Zadnjič sem bil ravno na talk-u od Gandalfar-ja (Up your freelancing game) v Poligonu. Dal je par zlo dobrih nasvetov, tako da hvala Gandalfar . Ampak kaj sem želel povedat. Ne želim računat za take zadeve. To znam, s tem se ukvarjam že dosti časa. Prehajam počasi na področje programiranja in trenutno bi meni koristilo nekaj s čimer bi se lahko reklamiral, predstavil ljudem.   Gandalfar to dela s temi nastopi. Meni ste pa nekako vsi skupaj dali idejo, da bi naredil spletno stran, ki bi vsebovala moje vodiče narejene po principu Udemy-ja. Se pravi točno po poglavjih, natančno lepo razloženi After Effectsi in Photoshop. Do novega leta bi kaj takega uspel sproducirat, če bi se dobro organiziral. Za začetek bi naredil vodiče v slovenščini, glede na to, da je na Udemy-ju že celo morje teh \"AE bootcamp-ov\" v angleščini.   Pri učenju programiranja me je recimo mene youtube bolj zmedel, kot pa rešil kakšen problem, tako da razumem, da je na youtube-u polno vsebine, hkrati pa malo kvalitetne, ki bi te peljala skozi in te držala za roko za katerokoli področje.  Ja, ampak kako je s temi akcijami? Je samo zdaj po 10eur, ali imajo res tako zasoljene cene po 200eur ipd? Sicer pa uporabljam After Effects 2017, pa me še zanima, katere tutoriale oz paket je dobro kupupiti, da imam točno vse to prikazano? Ne vem ali so vse te starejše različice oz verzije programa iste, ali so kaj spremenjeni?  Te akcije se pojavijo na vsake 3 tedne, tako da se ne splača kupovat po polni ceni. In še potem ko kupiš kakšno stvar imajo dobesedno na vsake 3 dni za tebe akcijo, ker si recimo samo brskal določene zadeve gor.   Vsaka novejša verzija ima določene featurje, seveda. Razen tega, da je shranjevanje za max. 2 verzije nazaj, drugih slabosti ni. So recimo CC 2015, al pa CS5 al pa CS6 itd. brez problema uporabni. Ponavadi se v teh izboljšavah pojavljajo feature-ji, ki jih še v profesionalnem delu uporabljaš 1krat na leto. Tako da ne.. Ne rabiš najnovejših.   Kar se tiče paketov za AE na Udemy-ju jih nikoli nisem uporabljal. Vendar pa trenutno pri programiranju, ki ga dopolnjujem tudi z Udemy course-i gledam predvsem komentarje. Pomembno je, da ima 1000+ ocen in da je ocena nad 4,3.   Potem pa poogledam kaj je pod pokrovom. Pogledaš vsako poglavje posebej kaj razlaga, koliko ima materiala itd. Šele potem nabavim course. Te coursi pa so dostikrat površinski in pri kakšnih zadevah premalo povedo, četudi so zelo pomembne.   Na primer, tudi kaj takega bi rad znal narediti, ki se mi zdi, da za kaj takega moreš biti že pravi profesionalec v poznanju tega programa - predvidevam, da je ta video narejen v After Effectsu: Kar se tiče tega spota.. Ija.. ko začneš zlagati video skupaj kot kocke počasi vse dobiva obliko. Tukaj notri je celo tono pluginov. Verjetno še kakšen Fume FX za particle (3D) tam, kjer napisi \"eksplodirajo\". Možno, da so na green screen tudi metali kakšne vodne balončke, pa so jim brightness in saturation dali na nulo.  Sicer pa je v ta spot vloženega sigurno par mesecev dela, če je to delal 1 sam. Problem pri After Effectsih je to, da jih dosti gleda te videe in po defaultu misli, da je to enostavno. Ubistvu pa to tudi tem, ki obvladajo zadeve vzame dosti časa da so na koncu zadeve v piko narejene. Skratka želim povedat, da se začetniki težko sprijaznijo z mislijo, da po treh mesecih dela sigurno ne morejo doseči takega nivoja.    poglej še kak video copilot, Kramer je itak ae majster, pa dobre tutoriale imajo + plugine.. Kramer je nesporno velik strokovnjak na tem področju. Praktično ga vsi hoolywoodski studiji najemajo za VFX. Ampak za moje pojme je tako. K njemu greš gledat določene videe ko že dobro poznaš AE. Včasih si kaj od njega pogledam, pa začnem delat kakšne stvari po njegovih tutorialih, pa ugotoviš, da še vedno nisi niti približno na njegovem levelu.  Tako to pač je..Nekateri so geniji. Zato pa sem rekel..Eno je da znaš Afterje.. Drugo pa, da jih ZNAŠ. Za slednje sigurno potrebuješ 10+ let stalnega izpopolnjevanja in učenja.   Kar se pa same pomoči tiče. Sem na voljo -->ZS. Prosil pač ne bom nobenega, ker smatram, da če te nekaj zanima sam težiš drugim, da ti povedo kaj in kako.  Tut če ti kdo na koncu ne želi pomagat. Vsaj veš, da si mu težil in da si poskušal, pa ni šlo."
    },
    {
        "role": "assistant_3",
        "message": "Ja, zelo lepo si to napisal. Saj jaz si tudi nisem mislil, da je to tako težko narediti, tak videospot, ampak ko sem začel delat s tem programom, sem takoj dojel, da to ni kar tako. Najhuje je to, da sem par sekund porabil za cel dan, pa še to na koncu ni bilo tako, kot sem hotel, da bi bilo, ker ti vodiči na youtubu so prava zmešnjava ... da najdeš res top vodič, lahko iščeš par ur.  Sem si pa na udemy strani kupil dva paketa vodičov ... en je ta https://www.udemy.com/aftereffects/lear... drugi pa ta https://www.udemy.com/introduction-to-a...  Trenutno gledam prvega in lahko rečem, da kar lepo napredujem, samo mi še vedno vzame ogromno časa. En video na primer parkrat pogledam, malo si zapiske delam, da pol spet ne rabim videa gledat še desetič ipd. :P  Glede te tvoje osebne spletne strani, bi pa meni še kako prav prišlo. :) Nisem ravno tekoče govoreči anglež, zato me malo muči. Najboljše je itak vse v slovenskem jeziku, da lahko bolje spremljaš, poslušaš, slediš in delaš.  Glede tega kramarja ... sem malo pogledal njegove videe ... mislim, da je ta človek bolj en tistih, ki ustvarjajo ta program? :) Ima kako spletno stran, kjer najdem njegove tutoriali in plugine (teh še ne znam uporabljat ipd - nisem še tako daleč).  Ko pridem domov, bi se splačalo dobiti se na kaki kavi, če boš za? :)"
    },
    {
        "role": "assistant_5",
        "message": "Ejga v SLO lang ne vem če še cicicad obstaja. Boš moral angleško 1000% al pa nemško če znaš, samo bo težje najt tutoriale. Na ytube pa pač gledaš in prvih 100 indijcev recimo isputiš :) Jih pa celo adobe nekaj mislm da daje free KLIK, potem imaš mnoštvo web sitov kjer jih dobiš, je pa nekaj res, tebi se zdi da ne razlagajo dost detaljno, ampak mogoče ta ki razlaga računa da nisi ravno začetnik to je v bistvu največji problem začetnikov, ko nekdo razlaga in računa da ti to že veš in je nevede izpustil.  V slovenščini pa jih ne boš dobil, razen če greš v kako našo KVAZI šolo multimedija in prdneš 500 eur, a naučil te ne bodo več kot mogoče menuje in dva efekta IF ?  Nasvet, drži se raznih 3D portalov in forumov, ker tam se najdejo tudi free dobri tutoriali in efekti, ker pač to dvoje zelo dobro sodeluje AE in 3D namreč, recimo CGsociety forum na to temo KLIK"
    }
]