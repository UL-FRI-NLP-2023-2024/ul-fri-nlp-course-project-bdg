[
    {
        "role": "user",
        "message": "Info: Uporabljam 2 routerja, 1. kot router, 2. kot switch + WiFi AP; routerja sta med seboj povezana z UTP kablom, na obeh straneh v LAN port.  Router1: Asus RT-N16, SW: Tomato by Shibby (Tomato Firmware 1.28.0000 MIPSR2-102 K26 USB AIO), nastavljen kot router (PPPoE, static DHCP, QoS, WiFi,…) Local IP: 192.168.20.1, netmask: 255.255.255.0, gateway: 192.168.1.1 (modem)  Router2: Asus WL-500gP V2, SW: DD-WRT (DD-WRT v24-sp2 (08/07/10) mega - build 14896), nastavljen kot switch + WiFi AP (WAN off, DHCP off) Local IP: 192.168.20.2, netmask 255.255.255.0, gateway: 192.168.20.1; nastavljen DHCP forwarder na IP 192.168.20.1  Težava: Na router1 je nastavljen QoS, kateri deluje kot je nastavljen za naprave povezane preko LAN (priključeno na katerikoli router) in naprave povezane na WiFi od router1. Naprave povezane na WiFi od router2, QoS nastavitev ne upoštevajo.  Če na napravah, priključenih preko LAN (katerikoli router) in WiFi od router1 nastavim nek file za download, se v Tomato SW na router1 točno vidi, katera naprava izvaja DL – vidi se IP naslov in hitrost prenosa podatkov. Info: nastavljen imam statični DHCP za »domače« naprave Če se download nastavi na napravi povezani na WiFi od router2, se prenos podatkov zabeleži na IP naslov 192.168.20.2 (ki je statični naslov router2), kljub temu, da naprave povezane na WiFi od router2 vedno dobijo pravilen statični IP naslov.  Info: Qos imam nastavljen različno za posamezne naprave, zato ne morem nastaviti QoS na IP 192.168.20.2  Moj zaključek: Naprave priključene na LAN router2 se normalno »javijo« v DHCP router1 in se tudi vidi posamezne naprave in njihove prenose – preko LAN deluje router2 kot switch. Naprave priključene na WiFi od router2 pa se v DHCP od router1 javijo z IP 192.168.20.2  Kako naj WiFi router2 nastavim, da deluje samo kot switch + WiFi AP in da samo posreduje podatke naprej na router1?  Za nastavitve router2 imam nastavitve kot je opisano v tem linku z izjemo, da DHCP ni samo disabled ampak je nastavljen forwarder na IP 192.168.20.1"
    },
    {
        "role": "assistant_0",
        "message": "Disablaj DCHP na drugem, bo že sam prišel do tapravega."
    },
    {
        "role": "user",
        "message": "DHCP na router2 je disabled in tudi nastavljen DHCP forwarder na router1 (na IP 192.168.20.1)."
    },
    {
        "role": "assistant_0",
        "message": "forwarder tudi izklopi"
    },
    {
        "role": "user",
        "message": "DHCP forwarder na router2 izključen in še enkrat potrjen DHCP na disabled. Ostaja enako, z izjemo, da se sedaj prenos za naprave priključene na router2 (LAN in WiFi) na router1 zabeleži na IP naslovu 192.168.20.2 Pred tem, se je to dogajalo samo za naprave povezane na WiFi od router2, LAN povezave se je videlo normalno. Predvidevam, da je najverjetneje težava v SW na router2 (DD-WRT)...  Predlogi?"
    },
    {
        "role": "assistant_0",
        "message": "Kakšne IPje in gateway dobijo naprave na router2?"
    },
    {
        "role": "user",
        "message": "Naprave vezane na router2 preko LAN in preko WiFi dobijo pravilne podatke: IP naslov: 192.168.20.xxx gateway: 192.168.20.1 DHCP server: 192.168.20.1  IP naslovi so statično določeni v DHCP od router1 in jih vse naprave, katere so zapisane v DHCP dobijo pravilno. Glede \"razdeljevanja\" IP naslovov med naprave, je vse tako, kot je nastavljeno.  lp"
    },
    {
        "role": "assistant_1",
        "message": "Oba routerja flashni z tomato softwerjem, na prvem imej vklopljen dhcp server, na drugem naj bo izklopljen.  Prvi router daj recimo na ip : 192.168.x.1 drugega na 192.168.x.2 , na prvem routerju določi da ti dhcp dodeljuje od 3 ali 4 naprej. Da so izven dosega sami routerji glede dhcp strežnika. Če sta brezžično povezana daj lepo v wds mode vse skupaj in bo delovalo. Če je pa drugi na kablu, kateri gre iz 1 od 4 portov na routerju ( lan ) potem ga vtakni v lan port, ali spremeni na nastavitvah da so vsi porti lan, se da tudi wan postavt na lan omočje. Potem bi moralo delovati kot mora."
    },
    {
        "role": "user",
        "message": "@assistant_1 Na router2 imam DD-WRT z razlogom - nastavljeno imam Guest WiFi omrežje, ki je Bridge-an na DHCP 192.168.21.1, Subnet 255.255.255.0, katerega upravlja router2. Sem poiskusil z Guest WiFi-jem na Tomato SW, ampak ne deluje po pričakovanjih (oz. sploh ne deluje). Ostalo imam nastavljeno kot si opisal.  Guest WiFi in Bridge Guest WiFi-ja na DHCP 192.168.21.1 preverjeno ne vpliva na opisano težavo - vsaj ne v smislu rešitve težave.  Trenutno imam na router2 WiFi konfiguracijo: WiFi_Doma - DHCP izključen - naprave dobijo statični IP od DHCP na router1 Guest_WiFi - Bridge na DHCP 192.168.21.1, Subnet 255.255.255.0  Za vse naprave povezane preko WiFi od router2 (na WiFi_Doma in Guest_WiFi) se prenos podatkov na router1 zabeleži z IP 192.168.20.2  Ima kdo izkušnje z Access point-i oz. če ima možnost preverit opisan priklop, če se isto dogaja na \"klasičnih\" Access point-ih."
    }
]