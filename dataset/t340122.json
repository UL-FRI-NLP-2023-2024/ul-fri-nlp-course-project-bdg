[
    {
        "role": "user",
        "message": "Kje bi se dalo online vsaj približno izračunat kolko te bo stalo gradbeno dovoljenje, komunalni prispevki ipd. za Ljubljano, al pa vsaj za komunalni prispevek ?"
    },
    {
        "role": "assistant_0",
        "message": "Stroški GDja so simbolični proti KP."
    },
    {
        "role": "assistant_1",
        "message": "težko  komunalni prispevek je načeloma odvisen od velikosti objekta (neto površine ali volumna) in infrastrukture na katero se priklapljaš, vprašaj na občini, kjer ti ga odmerijo. Če gre za zemljišče kjer je komunalna infrastruktura že zgrajena ti bodo povedali. Če leži na območju ki se ureja z lokacijskim načrtom (podrobni urbanistični načrt po novem) se preračunava glede na ceno izgradnje novega."
    },
    {
        "role": "user",
        "message": "V bistvu gre za Hišo ki je bila zgrajena na črno baje 70-74 leta. On pravi da ima kanalizacijo, vodo, telefon, elektriko pa ima potegnjeno iz stare hiše ki stoji na sosednji parceli katere je tud on lastnik. edit: za vse omenjeno mi je tud pokazal položnice oz. plačane odrezke.  Kamor koli sem poklical povsod pravijo da rabijo projekt, da na podlagi njega izračunajo prispevke ipd.  Mene zanima kolk dnarja bi stala legalizacija, pa mi pravi ženska po telefoni da je lahko od 5.000 do 25.000 evrov, finta je pa v tem, ker bo ta cifra odločala pri Kupi - Ne kupi."
    },
    {
        "role": "assistant_2",
        "message": "V bistvu gre za Hišo ki je bila zgrajena na črno baje 70-74 leta. On pravi da ima kanalizacijo, vodo, telefon, elektriko pa ima potegnjeno iz stare hiše ki stoji na sosednji parceli katere je tud on lastnik. edit: za vse omenjeno mi je tud pokazal položnice oz. plačane odrezke.  Kamor koli sem poklical povsod pravijo da rabijo projekt, da na podlagi njega izračunajo prispevke ipd.  Mene zanima kolk dnarja bi stala legalizacija, pa mi pravi ženska po telefoni da je lahko od 5.000 do 25.000 evrov, finta je pa v tem, ker bo ta cifra odločala pri Kupi - Ne kupi.  Ce te prav razumem, kupujes hiso brez vseh dovoljenj? Zame taka hisa ni vredna nic.  Sicer pa visina odmerjenega KP je odvisna od obcine. Se bolje je, ce poznas koga tam (bos presenecen kako se zna cena hitro spremeniti). Tudi gradbeno dovoljenje nekaj stane, pa projekt tudi."
    },
    {
        "role": "user",
        "message": "Prav razumeš, bi pa rad še preden karkoli rata, vedel kolk me bi stala legalizacija, al pa vsaj s 5000 evri razlike ne pa 20imi. Nekdo mi je omenu da se na nekaterih občinski straneh da izračunat kolk cca bi prišlo, ampak na MOL jest tega ne najdem."
    },
    {
        "role": "assistant_2",
        "message": "Ja kako bos pa kupu hiso, ce sploh ne obstaja v katastru? Glej iz pravnega vidika."
    },
    {
        "role": "assistant_1",
        "message": "preden kupuješ:  ne da se vseh črnih gradenj legalizirati!  Za legalizacijo potrebuješ PGD (projekt za gradbeno dovoljenje) z vsemi načrti, ki so predpisani z zakonom (kar je z novim ZGO-jem kar precej olajšano). Potrebuješ tudi geodetski posnetek, morebitna soglasja sosedov, imeti pravico graditi. Objekt mora biti zgrajen v skladu s prostorskimi odloki (PUP), to je razvidno iz lokacijske informacije ter imeti vsa soglasja pristojnih soglasodajalcev. Ker je hiša priklopljena preko sosednje bo potrebno vbse priklope izvesti na novo ter jih plačati, kot tudi morebitne projekte za priklop.  Stroške je težko oceniti vnaprej, ker ne boš imel znanih projektnih pogojev od soglasodajalcev dokler jim ne dostaviš vloge.  Pred tabo je kup neznank, v primeru da se črno gradnjo ruši mora stroške nositi lastnik zemljišča na kateri stori.  Koliko je vredna hiša: toliko kot je zazidljiva parcela v LJ, če je seveda sploh na zazidljivem območju. Glede na to da je črna gradnja iz leta 1970 je verjetno delana s sosedsko pomočjo in temu primerne kvalitete. Odštej še strošek za rušenje in odvoz salonitk. Malo šale ampak po mojem ne dajaj preveč denarja zanjo :)"
    },
    {
        "role": "assistant_3",
        "message": "No no, to o sosedski pomoči in kvaliteti pa ne bi jaz rekel. Bi stokrat raje imel hišo, ki jo je zgradilo 15 nešolanih državljanov Bosne in Hercegovine, kot katerokoli slovensko gradbeno podjetje."
    },
    {
        "role": "assistant_2",
        "message": "On pravi da ima kanalizacijo, vodo, telefon, elektriko pa ima potegnjeno iz stare hiše ki stoji na sosednji parceli katere je tud on lastnik.  edit: za vse omenjeno mi je tud pokazal položnice oz. plačane odrezke.  On pravi lahko marsikaj.. Naj ti pokaze dejansko stanje kaj je kam priklopljeno. Pa tud te placilne naloge. WTF? Kaj tocno je on tebi pokazal?  Pravis Bosanci :) Sej je sosed sam zase gradil - torej, verjetno kvalitetno. Zdej se je pa vseeno odlocil za staro varianto."
    },
    {
        "role": "assistant_1",
        "message": "Mah ja, slovenski samograditeljstvo:  - ogrevanje, napeljava, izolacija, okna, vrata, streha, je pri taki hiši verjetno precej v k...., vprašaj ga kje so kabli, da boš vedel kje vrtat - statična varnost hiše, khm ali so v ploščah ustrezne armature na ustreznih pozicijah ali se bo vse skupaj sesulo ob prvem potresu. Zavarovalnica ti ne bo povrnila škode, zavarovala pa te bo, tole je preverjeno. Brez statičnega izračuna, armaturnih načrtov in gradbenega dnevnika boš iz visel.  Ampak dobro, da ne zaidemo preveč: - sistem pridobivanja gradbenih dovoljenj deluje tako, da ne moreš biti 100% prepričan kaj bo šlo čez, praktično ni pridobivanja gradbenega dovoljenja brez usklajevanja načrtov. Pri tem imaš lahko precej problemov. Živel sicer boš lahko v taki hiši, če te pa to ne moti preveč pa je odvisno od tebe.  Slovenski graditelji so mojstri v izogibanju zakonodaji ljudje pa kupijo vse, potem pa leta in leta jamrajo in prosjačijo po občinah, da bi se jim legalizirale zadeve. Ne bom ti znal našteti vsega iz rokava, vendar: - ali imaš svoj števec za elektriko, ki je na zunanji strani objekta - ali imaš svojo vodomerno uro - ali si priklopljen na kanalizacijo oziroma ali je zgrajena vodotesna greznica - ali imaš urejen dostop do javne ceste, če ne naj bodo dovolila za služnost del pogodbe (služnost mora biti vpisana v zemljiški knjigi, čer ne pa boš lahko po ?20? letih dobroverne uporabe brez opozorila lastnika to tudi vpisal) - ali je na funkcionalnem zemljišče (torej tistem delu tvoje parcele, ki je zazidljiva) dovolj prostora za zelene površine in parkiranje No pa potem so tu ostala določila iz PUP-a: velikost lega in oblikovanje objekta ipd....  Če se že odločiš za nakup, plačaj aro, legaliziraj objekt, potem pa plačaj preostanek :). Pa še enkrat ti povem, upam da je objekt resnično poceni."
    },
    {
        "role": "assistant_4",
        "message": "na primorskem 400kvadratnih metrov je bil komunalen prispevek 25000€. v ljubljani so še malo višji"
    },
    {
        "role": "user",
        "message": "@assistant_2, pokazal mi je mesečne počožnice na njegovo ime za, vodo-kanalizacijo, telefon, internet, kabelsko, smeti, bajta je kr lepo urejena, lanasko leto zamenjana streha, kanalizacija urejena, plinska cev je do bajte.  Kokr sem vidu je celo elektrika že na bajti, ampak dokler ni gradbenega je ne more priklopit, zato ima začasno potegnjeno iz stare hiše, okoli je kr neki bajt tko da zadeva je zazidljiva 100%  Uglavnem zadeva naj bi se dala legalizirat brez problema, on pravi da bi rad prodal ker nima denarja za legalizirat."
    },
    {
        "role": "user",
        "message": "@nejcek Števca za elektiko nima ker nima legalne gradnje vodomer ima priklopljeno je na kanalizacijo dostop do javne ceste gre direkt z lastnega dvorišča tko da ni nobene služnostne poti urejeno je tud dvorišče cela parcela ograjena je velika mislm da 400 ali 420 kvadratov bajta je 10×11"
    },
    {
        "role": "assistant_2",
        "message": "@assistant_2, pokazal mi je mesečne počožnice na njegovo ime za, vodo-kanalizacijo, telefon, internet, kabelsko, smeti, bajta je kr lepo urejena, lanasko leto zamenjana streha, kanalizacija urejena, plinska cev je do bajte.  Kokr sem vidu je celo elektrika že na bajti, ampak dokler ni gradbenega je ne more priklopit, zato ima začasno potegnjeno iz stare hiše, okoli je kr neki bajt tko da zadeva je zazidljiva 100%   Racun je ze na njegovo ime, to verjamem. Samo, za kateri prikljucek je vprasanje. Ce je on vlekel prikljucke s svoje stare hisice, potem je isto kot da jih ni.  Ali ima hisa uraden naslov?"
    },
    {
        "role": "user",
        "message": "Ne sej je 100% da je legalno priklopljen na kanalizacijo, vodo, telefon in kabelsko. Vodovodno uro sem vidu, telekomovo omarico tudi, za kanalizacijo mi je pokazal dokumente in papir da je po predpisih spraznjena greznica ter izveden priklop v letu 2006, na teh dokumentih je vrisana tudi voda, ter da je na parceli plin potegnjen do same hiše vanjo pa ne.  Vsi omenjeni priklopi so potegnjeni s ceste ne s tare bajte."
    },
    {
        "role": "assistant_5",
        "message": "Pismu ej, @user, cel sodni sistem/sodniki/odvetniki/notarji obstajajo zaradi ljudi, ki zafrknejo zadeve že v štartu (ala Zbiljski gaj - še pomnete, ko so se nato ljudje zgovarjali, da niso vedeli, kaj da kupujejo - nekaj kar še ni niti obstajalo + hipoteka jasno).   Saj so ti lepo napisali, da ne rini v to. Kupuješ nekaj, kar pravno ne obstaja.  Če ti to ni dovolj, potem se greš očitno rusko ruleto.  Ne veš niti, če je zazidljivo - to sklepaš, ker so hiše okrog. Ma valjda - nimaš niti lokacijske informacije, kjer ti to piše. Za zadnjo hišo v vasi je vedno kmetijsko (nezazidljivo) zemljišče. Lahko pa tudi med hišami. Če ne veš, poglej vsaj meje PUP-a. Pozabljaš na globo zaradi črne gradnje. Pozabljaš, da moraš imeti soglasja soglasodajalcev, služnosti itd. Pač goniš svojo in skušaš prepričati ljudi z nekimi elektro števci, kabli, ki tečejo iz sosednje hiše, vodovoda itd., za kar ni soglasij. Noben ti tega ne garantira, da soglasja bodo, če bo zadeva sploh zazidljiva. Če boš sploh imel soglasja sosedov (odmiki objektov od mej + slovenski običaj, da isti, ki prodaja, sosed torej, kasneje ne da soglasja za odmik od meje), če se ti ne bo kakšen inšpektor obesil na črno gradnjo in odredil podrtje... Si že slišal, kakšen (kako kompliciran) je postopek pridobitve gradbenega dovoljenja? Pa projektant, misliš, da ti bo kar prerisal objekt in nato odgovarjal za statika npr.?  Pismu ej, kot je že nekdo napisal, čez leta boš pa jokal na televiziji in jamral, kakšno krivico da so ti storili. Pazi sedaj tole: plačal boš davek na neumnost in potem jok  Toliko ljudi je že popušilo, ker niso vedeli, da bodo nategnjeni, svetski pa ste tisti, ki rinete z glavo tam, kjer ne gre in veste, da ne bo šlo. Ima položnice.... Je pokazal položnice, ma faca si. Ti mu boš pa pokazalo položnico za globo zaradi črne gradnje...  Srečen boš, če boš sploh lahko plačal komunalni prispevek, tudi če bo max.  V lokacijski informaciji ti med drugim tudi piše, kako mora biti hiša narejena - naklon strehe, gabariti, kanalizacija, itd. Če ne izpolnjuje, inšpektor - kakšna legalizacija, madona.... Pozabljaš tudi pogoje občine glede velikosti gradbene (ne zazidljive) parcele, na kateri se še lahko gradi. Itd.  Ni da ni, kar tu ne štima. Verjetno niti ne veš, če ni kakšne hipoteke gor. Jasno da ne veš, saj ne veš niti, če je tip lastnik - v zk (zemljiško knjigo) si pogledal? Če namreč nisi, potem ne veš.  Vso srečo!"
    },
    {
        "role": "user",
        "message": "Fak se je nam jutr kupu, jest pravim da človek ima bajto že na pol legalno :) Nima sicer gradbenega a ima vso ostalo infrastrukturo razen štroma. Mene samo zanima kako bi zvedu kolk bi taka legalizacija stala, ker bi šele pol vedu ali sežem z denarjem tolk al ne, če bi bla razlika 5 tisoč bi blo vse ok. tko pa je lahko razlike za 20.000 ali celo več, to pa brez vsaj cca zneska legalizacije, prispevkov in projekta ne morem.  Aja še to, z zadevo sem šele na začetku in seveda nisem pregledal nobenih papirjev, in zemljiške knjige ipd."
    },
    {
        "role": "assistant_6",
        "message": "Mi računamo za legalizacije 4-6 k€, ob tem da lastnik sam ureja zadeve z nosilci urejanja prostora. Če hoče \"hands-off\", da mi naprošamo za pogoje, urejamo s soglasodajalci, dobivamo soglasja strank v postopku... pa lahko hitro zraste.  Sicer pa, nekatere izmed stvari na katere je treba pazit (če odmislimo gradbenotehnično stanje - nekaj je bilo že omenjenih):  - zemljiška knjiga - so plombe, hipoteke, služnosti? No, zato je nepremičninski posrednik... - če pridobivam GD, kako dostopam do parcele z prometom in inštalacijami? Bom rabil služnost od soseda od katerega je potegnjen štrom? Me bo sosed cepil še za par tisoč € za služnost? Ali pa bo elektro zahteval nov priključek do transformatorske omarice, ki je lahko v božjih rožah in bom moral kopat 500m ceste? - ali je hiša v varovanih pasovih krajinskih parkov, vodovarstva, ceste, električne infrastrukture, železnice, itd, itd? V primeru da je hiša npr. pod daljnovodom, je lahko legalizacija zelo, zelo otežena (eles ljubi svoje trase). Predlagam uporabo on-line GIS prikazovalnikov za preverjanje varovalnih pasov: Ljubljana: http://urbinfo.gis.ljubljana.si/web/pro... Ljubljana - bodoči prostorski akti (če zdaj ni zazidljivo, pa potem bo, gre lažje): http://ipnmol.gis.ljubljana.si/web/prof... Ostale občine - veljavni akti: http://www.geoprostor.net/piso/  - ali hiša upošteva veljavno prostorsko zakonodajo? Ker če je izven paramterov (prevelika, preblizu parcelne meje...) nato v nekaterih primerih potrebuješ notarsko overjena soglasja sosedov k projektu. Ki pa lahko zavohajo denar, pa če je 10 mejašev je 10 overovitev... pa je spet par jurjev. Obvezno pred nakupom pridobi lokacijsko informacijo za gradnjo, še bolje pa da investiraš v posnetek hiše in zaprosiš za projektne pogoje (sam posnetek objekta je precej zastonj, dva sposobna z laserskim metrom naredita komplet vse za običajno hišo v dveh dneh). Lahko najdeš sposobne študente arhitekture ki to naredijo precej poceni.  opozorilo: Lokacijska informacija po novem ZGO ni več pravno obvezujoč dokument in je informativne narave. Zaradi tega se lahko naknadno zgodi, da se najde kaj, kar ni v LI - kakšen varovalni pas naprimer. Zato je fino zaprosit za projektne pogoje vse nosilce urejanja prostora.  Če pridobiš lokacijsko, projektne pogoje, notarsko overjena soglasja sosedov k projektu (če so potrebna), služnostne pogodbe (če so potrebne) in eno oceno statika o trdnosti, si na konju.  Kar se tiče nakupa se lahko recimo zmeniš, da ti investiraš 5000 € + komunalni prispevek v legalizacijo, kar pa je več se odbije od kupnine, do določenega %. Tako nato plačaš aro in npr. 90% kupnine, predložiš račune za vse stroške po pridobitvi GD, in kar je več od 5000€ se odbije od preostanka... tako riziko legalizacije nosi prodajalec, pa če je res vse tako super ne bo imel problemov. Bo pa v tem primeru nato verjetno on dosegel višjo ceno za skupno nepremičnino, ker on nosi tveganje...   Lahko se pa npr. zmeniš za enako ceno, kot če bi bila hiša legalizirana, potem pa se odbija od kupnine kolikor pač stane. Variant je ful, čeprav najbolj običajno je pogajanje za minimalno ceno, denar na roke lastniku, potem se pa znajdi.  Sicer pa legalizacije niso tak bavbav, ni brez nevarnosti, ampak če ni res hudih problemov, kot so varovalni pasovi, so ponavadi največja ovira sosedje in služnosti. Mi jih poštepamo ene par letno.  Če hočeš mi stisni št. katastrske občine in št. parcele na mail (boris pika matich afna gmail pika com) pa lahko oko vržem, da vidim če je kakšno znano območje.  Lp, s."
    },
    {
        "role": "user",
        "message": "@Sketch Hvala za da si si vzel cajt za tale post, mi bo zelo pomagal. LP"
    },
    {
        "role": "assistant_7",
        "message": "Ob tem bi se jaz vprašal, zakaj nekdo, verjetno precej pod ceno, prodaja na črno zgrajeno hišo, če se da zadevo brez težav in z nizkimi stroški brez problema legalizirat in potem prodat po precej višji ceni."
    },
    {
        "role": "user",
        "message": "Gor sem nekje napisal, pravi da nima denarja za legalizacijo, drugo rabi denar ne vem sicer za kaj, ampak mi verjamem. To ga itak vsi nucamo :)"
    },
    {
        "role": "assistant_1",
        "message": "aha še samo tole sem se spomnil, pa mislim da je bistveno:  nepremičninski promet s črnimi gradnjami ni možen :)"
    },
    {
        "role": "assistant_6",
        "message": "@assistant_1: ja, ampak parcelo na kateri stoji pa še vedno lahko kupiš. Kolikšna pa je cena se pa itak zmeniš z lastnikom..."
    },
    {
        "role": "assistant_8",
        "message": "Ne pozabit na plačilo nadomestila za degradacijo in uzurpacijo prostora, ki ti ga bo odmeril upravni organ po uradni dolžnosti, ko boš zaprosil za gradbeno dovoljenje.  V kolikor je predmetna nelegalno zgrajena stanovanjska stavba že v inšpekcijskem postopku, je v zemljiški knjigi plomba in promet z nepremičnino ni možen.  Lahko mi na ZS pošlješ k.o. in parc.št., da pogledam v z.k. kako je s plombo."
    },
    {
        "role": "assistant_9",
        "message": "Še tole: če je bila hiša narejena v začetku 70ih let, je treba hudičevo dobro preveriti, kako je s potresno varnostjo... Po Skopskem potresu l. 1967 so se predpisi zelo spremenili, delalo pa se je tudi še nekaj časa \"po starem\", sploh v tvojem primeru.  Ne vem, koliko pravega stanja lahko kak statik vidi iz hiše, ampak če drugega ne, se da pogledati betonske preklade po vseh \"robovih\" hiše, torej na vrhu vsake stene, kjer se začne lesen grušt. Če preklad armiranobetonskih preklad ni (oz. niso ustrezno vpete med seboj), potem se bo bajta ob prvem potresu porušila kot hišica iz kart. [Tole je seveda napisano zelo po kmečko, ker nisem gradbenik!]  Ti pa polagam na srce, da je vsakršna obnova stare bajte VEDNO nekajkrat dražja od gradnje nove. V tvojem primeru pa legalno niti nič ne stoji tam!  Na tvojem mestu bi se sam tega izognil v velikem loku, vprašaj se tole: verjetno je reč z razlogom poceni, ne? Guess what: there's no such thing as free lunch. Žal..."
    }
]