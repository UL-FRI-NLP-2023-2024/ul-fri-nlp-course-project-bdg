[
    {
        "role": "user",
        "message": "Pozdravljeni,  \"crknil\" nam je Boschev sušilni stroj s toplotno črpalko. Šla je matična plošča. Po popravilu (menjavi SMPS transformatorja, TinySwitcha in elektrolita) je zdaj matična plošča živa. Vendar ko matično ploščo priklopim na napajanje (na mizi) brez vseh ostalih priključkov stroja, ta prikazuje napako F09 in na vsake toliko časa 3x zapiska. Koda napake F09 naj bi bila povezana z nekim pregretjem na toplotni črpalki in NTC senzorjem.  Zadeva se še poslabša ko ploščo priklopim nazaj na stroj z vsemi priključki. Displej začne blinkati (LED osvetlitev displeja) in ne prikazuje nič, samo blinkne (na cca 1s). Opazil sem, da se to zgodi ko na ploščo priključim NTC senzor. Če ga odklopim se obnaša enako kot na mizi (piska in prikazuje napako F09, brez blinkanja). Jasno, stroja nikakor ne morem pognati v delovanje. NTC senzor sem zamenjal z novim in ni sprememb.  Ne vem v čem je problem. Ni mi jasno zakaj tudi prikazuje napako F09, če pa ni na ploščo priključen noben senzor oz. priključek. Se kdo spozna na te reči?"
    },
    {
        "role": "assistant_0",
        "message": "Napajalnik je še vedno v okvari. Menjaj vse elektrolite v njem in ga testiraj z žarnico ali uporom. Če ima optocoupler ga zamenjaj."
    },
    {
        "role": "user",
        "message": "Hvala @assistant_0, vendar mislim, da je transformator premalo močan. Nikjer ne dobim dokumentacije od prejšnjega (originala), da bi lahko izbral novega. Originala ne dobim več. Zato sem novega izbral glede na vgrajeni TinySwitch. Če na ploščo priklopim samo NTC senzor, ta oživi (seveda tudi napaka zgine). Če pa še vse ostalo priklopim pa spet blinka. Drugače pa sem zamenjal še ostale elektrolite (razen optokoplerja) in je isto. Čez en teden dobim močnejši trafo in bom videl, če je res stvar v moči.  Original transformator je 717216 HARTU zdaj pa sem vgradil (glede na vgrajeni TinySwitch TNY266) V50106 HAHN  Predvidevam, da bi moral glede na original izbrati HAHN V50216 ali se motim?  Lp."
    },
    {
        "role": "assistant_0",
        "message": "Seveda, 216 je 16W, 106 je 6W trafo. 16W ima 1A na 12V.  http://pdf.datasheetcatalog.com/datashe...  Na strani 7 Zamenjaj R2 200kOhm Preventivno D6 1n4937 Obvezno C3 2.2nF (pri trafo) in C3 0.1uF (pri tiny)  Najceneje bi prišel čez če nekje najdeš 12V 1-2A adapter in ga priklopiš na 12V izhod za preizkus in oba obratuješ paralelno. Za ostale primere nabavi kitajski napajalnik 12V 2A in 5V 1A  https://www.ebay.com/itm/New-AC-Adapter... https://www.ebay.com/itm/AC-110-220v-to...  Ali kaj podobnega. Popravila SMPS načeloma niso smiselna. Priporočam pa da ne izklapljaš toplotne črpalke iz omrežja med obratovanjem. Ko jo pa ne uporabljaš pa jo izklopi iz elektrike. Isto počni tudi s pralnim strojem in ostalo belo tehniko."
    },
    {
        "role": "user",
        "message": "Super, hvala lepa @assistant_0 za tvojo pomoč. Bom upošteval tvoj nasvet še glede menjave omenjenih elementov.  Hvala. Lp."
    },
    {
        "role": "assistant_1",
        "message": "Mam eno vprašanje glede sušilnih strojev pa se mi neda nove teme odpirat.  A je kakšna razlika med kondenzacijskim sušilnim strojem z toplotno črpalko ter sušilnim strojem z toplotno črpalko? A gre sam za marketing.  Te dva mam ogledana pa nevem za katerega se odločit https://www.enaa.com/oddelki/mojDom/izd...  https://www.mimovrste.com/susilni-stroj..."
    },
    {
        "role": "assistant_0",
        "message": "Kondenzacijski bi ti moral vso nastalo vodo kondenzirati in jo zbrati v posodi. Nekondenzacijski ti mora vodo spihati v prostor.  Če so porabe na kg perila tam tam, je stvar samo marketing.  Če imaš možnost vzami bosch.  Filtre na stroju čisti obvezno redno in po vsakem sušenju. Poglej tudi kako se servisira del toplotne črpalke in ventilatorji, ker se prah nabira tudi zadaj in noter po vseh tistih kanalih.  Če stroja dlje ne boš uporabil ga nastavi na sušenje in brez perila da se sam noter posuši in se ne bodo delale glivice."
    },
    {
        "role": "assistant_1",
        "message": "Oba sta A+ razred če misliš prabo al energije.  Se pravi oba delata s pomočjo toplotne črpalke le da eden vlago ki jo pobere iz perila kondenzira ter zbere v rezervarju medtem ko jo drugi spusti v prostor.?"
    },
    {
        "role": "assistant_0",
        "message": "Poraba kot kWh/kg posušenega perila.  Kondenzacijski bo vroč zrak ohladil in izločil vlago, potem pa ti to napumpa v 5l posodo.  Tako da lahko gledaš po tem tudi če ima posodo za vodo."
    }
]