[
    {
        "role": "user",
        "message": "Sem 9. razred osnovne šole, zato se moramo počasi odločiti za vpis. Odločam se med tehnikom računalništva ter gimnazijo. Vem že, da so prednosti teh. rač. veliko več prakse, manj nepotrebnih predmetov, ne vem pa, če je možno izbrati nemščino kot jezik zraven Angleščine. Nameravam tudi nadaljevati s študijem, zato vem da moram na maturi opraviti 5. predmet? Zanima me kako je s tem, ali je zelo težko, kaj sploh je to in če se splača? Prosim, da mi svetujete, kaj bi bilo bolje..  Hvala in LP"
    },
    {
        "role": "assistant_0",
        "message": "Splača se izučiti za delo na stružnici in iti delat par držav bolj severno/zahodno od Slo. Ali polaganje ploščic, vodovod in podobno."
    },
    {
        "role": "user",
        "message": "@assistant_0 je 1. feb 2016 ob 19:45 izjavil:Splača se izučiti za delo na stružnici in iti delat par držav bolj severno/zahodno od Slo. Ali polaganje ploščic, vodovod in podobno.  offtopic? odločam se med tema dvema"
    },
    {
        "role": "assistant_0",
        "message": "Kaj pravi šolska svetovalka (saj zato je tam) ?  Poglej si oba predmetnika."
    },
    {
        "role": "assistant_1",
        "message": "Glede tega da je tam veliko več računalniške prakse si se pa kr zmoto...prakse na 4letnih programih je bolj malo povsod.Zelo malo."
    },
    {
        "role": "assistant_2",
        "message": "Čakaj malo, a bi ti rad 1. da ti nekdo poda svoje mnenje. 2. da se nekdo odloči namesto tebe.  Na tvoje mestu bi :  1. V taki temi, prvo kar pričakoval.  2. Drugo odprto zavračal.  Greš pač na tisto kaj te zanima. So ljudje, ki prisežejo samo na strokovne šole in ljudje, ki prisežejo samo na gimnazijo. Obe ti bosta dali toliko kot jih boš sam znal uporabiti."
    },
    {
        "role": "user",
        "message": "@assistant_1 je 1. feb 2016 ob 20:03 izjavil:Glede tega da je tam veliko več računalniške prakse si se pa kr zmoto...prakse na 4letnih programih je bolj malo povsod.Zelo malo.  Ravno gledam predmetnik...4 ure prakse na teden..na gimnaziji nič?  @assistant_2 je 1. feb 2016 ob 20:07 izjavil:Čakaj malo, a bi ti rad 1. da ti nekdo poda svoje mnenje. 2. da se nekdo odloči namesto tebe.  Na tvoje mestu bi :  1. V taki temi, prvo kar pričakoval.  2. Drugo odprto zavračal.  Greš pač na tisto kaj te zanima. So ljudje, ki prisežejo samo na strokovne šole in ljudje, ki prisežejo samo na gimnazijo. Obe ti bosta dali toliko kot jih boš sam znal uporabiti.   Saj to vem, ampak samo sprašujem, če je kdo obiskoval katerega od teh programov, katere bi bile prednosti in slabosti..samo nabiram informacije"
    },
    {
        "role": "assistant_0",
        "message": "Vegova ali Serš ?  Meni se zdi, da nimaš pojma, kaj bi pravzaprav rad.  http://www.ess.gov.si/ncips/cips/kam_in... Učenci in dijaki, ki želite preveriti svoje poklicne interese, se oglasite v šolski svetovalni službi, kjer je na voljo vam prirejen program, ali v kariernem središču na Zavodu RS za zaposlovanje."
    },
    {
        "role": "user",
        "message": "Serš..  EDIT: Joj, na to sem pa čisto pozabil, želel bi postati programer"
    },
    {
        "role": "assistant_1",
        "message": "4ure maš ja...kar je bolj kot ne nič,boš videl če se boš vpisal kaj delate pri praksi."
    },
    {
        "role": "assistant_3",
        "message": "Letos končujem 4 letnik srednje računalniške, tako da ti lahko povem iz izkušenj. Prakso imaš v vseh letnikih tam okol 4-8 ur na teden.  Če imaš angleščino kot prvi jezik potem maš itak vse 4 leta, jaz sem imel še nemščino v 2 in 3 letniku (obvezno).  Pri maturi lahko izbiraš samo prvi jezik, če greš delat 5 predmet pa lahko tud drugega izbereš. Sicer pa če greš na VŠ študij ti ni treba 5 predmeta.  Glede stroke 1. letnik : Nekaj elektrotehnike, Hardware, Microsoft office(Word,Excel) 2. letnik : Osnove programiranja (c++), digitalna tehnika (krmilniki), Microsoft office (Access) 3. letnik : HTML,CSS,Javascript,PHP (skratka smo nardil spletno stran z nule v podrobnosti),programiranje mirkoprocesorjev, SQL baze 4. letnik : Več programiranja (tokrat C#), nekaj oblikovanja(Photoshop,Corel), networking, SQL baze Poleg tega je vsako leto tudi poleg prakse teorija z podobno tematiko. Veliko je tudi dokumentacij.  Na tvojem mestu bi si pogledal primere iz tega kar sem naštel, da bi si predstavljal kaj sploh to je. Šola ni precej težka. Pri programiranju je lažje če delaš sproti, večina se nadgrajuje.  Sam sem se odločal med tehnično gimnazijo in računalniško in sem precej zadovoljen, če svoja znanja primerjam z koleg iz gimnazije.  Je pa res, da je pridobljeno znanje zelo odvisno od profesorjev in tvoje volje."
    },
    {
        "role": "assistant_4",
        "message": "Končal tehniško gimnazijo, sedaj na strojni UNI, pa bom še jaz malo svojega zraven prilil.  Načeloma je tako, da na tehnično ali katerokoli gimnazijo pojdi le če veš da boš potem 100% šel na neko fakulteto. Za tehnične fakultete, kamor boš verjetno strmel če se boš tako odločil je nedvoumna odločitev tehnična gimnazija. Da ti ogromno prednost pri samem predznanju iz matematike in celo iz strokovnih predmetov!.  Prvi letnik bo tipičen gimnazijski, ne mu ne bu o kaki ekstra tehnični usmeritvi. 2 letnik se pa začne. Obvezni izbirni strokovni predmeti. Na voljo imaš 3. Elektrotehnika, Računalništvo, Mehanika. Tako pri le teh spoznavaš širše strokovne definicije, ki ti na faksu prav pridejo. Na primer jaz sem pri mehaniki obravnaval vsa poglavja- statika, trdnost, mehanika tekočin, dinamika (se deli na kinematiko in kinetiko) in imam trenutno tako močno predznanje, da sem vse kolokvije pri predmetu statika BREZ učenja pisal za 8 pa še to zato, ker sem bil počasen- nisem mel drilla in sem se moral vse spomnit pa so šle dragocene minute hehe. Izpit bo verjetno tudi nekaj podobnega. Je pa res, da so tu na faksu definicije obširnejše in podrobnejše in so nas že prvo uro \"mučili\" z odvodi in integrali ter izpeljevanjem. Rezultat? Na predavanjih se je nam in pa onim ki so bili prej na srednji gradbeni ali strojni vsaj malo svitalo za kaj se gre ker smo zadeve že od prej poznali. Oni s splošne gimnazije so bili pa več ali manj skoraj vsi bolj ko ne WTF sploh delam tukaj. Potem imaš v 3. letniku tudi malo osnov z risanjem v AutoCAD-u če greš na Mehaniko, Toliko za vzorec kakšno prednost imaš s to šolo, ČE greš na faks. Sošolci takrat, ki so šli na smer računalništvo so imeli osnove programiranja Jave in pa mislim da C++ pa tudi nekaj HTML-ja ter vem da so gonilnik za en uber star procesor probal spisat. Na maturi imaš lahko kot 4. predmet enega od teh strokovnih (priporočljivo in navadno se večina odloči za to možnost) in še obvezno en 5. izbirni naravoslovni predmet- sveta trojica Fizika, Kemija, Biologija. Ostalo je pa več ali manj bolj podobno gimnaziji, le da je manj poudarka na jezikih (latinščina itd.) imaš pa seveda klasiko 1. tuj jezik Angleščina in 2. tuj jezik Nemščina, odvisno od šole se pa lahko zmeniš tudi za kateri drugi (ruščina, francoščina,...)  Za srednjo ti je pa kolega malo višje povedal. Je pa tako, da si po srednji realno gledano že zaposljiv vendat se recimo v računalništvu in elektro ogromno posameznikov odloči za nadaljevanje s študijem."
    },
    {
        "role": "assistant_5",
        "message": "Tehniska gimnazija je naceloma boljsa opcija.  Samo generalno je res vseeno. Nobena izmed teh dveh opcij ti ne bo dala toliko kot samoaktivnost v prostem casu. Se pravi vse je odvisno od tebe, koliko bos sodeloval na tekmovanjih, se ucil programskih jezikov, delal pri kakem podjetju, bral napredne knjige. Vcasih je lazji program celo boljsa opcija, ker ti vzame manj casa in ti ga potem vec ostane za to, kar sam rad pocnes."
    },
    {
        "role": "assistant_6",
        "message": "Če želiš imeti veliko prostega časa pojdi na tehniško šolo. Jaz se za teste učim zjutraj na busu isti dan kot pišemo test in sem odličen. Če hočeš kaj več, pa pojdi na tehnično gimnazijo. Če te računalništvo izven šole ne zanima, ne pričakuj, da se boš v šoli kaj naučil, ker se ne boš."
    },
    {
        "role": "assistant_7",
        "message": "Jaz bi se najprej pozanimal ali se lahko iz srednje računalniške vpišem na FRI/FERI - VŠ brez kakšnih dodatnih komplikacij. Če ja, potem ni veliko za razmišljati. Gimnazija je ena velika izguba časa z goro nekega balasta, ki ga moraš znati. Bi bil pa potem na srednji računalniški še posebej angažiran pri predmetih matematika, programiranje/splošni računalniški predmeti in angleščina(!). Ti predmeti so najpomembnejši za dobrega računalničarja. Ostalo je bolj posrednega pomena."
    },
    {
        "role": "assistant_4",
        "message": "@assistant_6 je 3. feb 2016 ob 09:16 izjavil:Če želiš imeti veliko prostega časa pojdi na tehniško šolo. Jaz se za teste učim zjutraj na busu isti dan kot pišemo test in sem odličen. Če hočeš kaj več, pa pojdi na tehnično gimnazijo. Če te računalništvo izven šole ne zanima, ne pričakuj, da se boš v šoli kaj naučil, ker se ne boš.   No prosim te lepo :) na tehnični gimnaziji se ne pretegneš kaj dosti. Iz lastnih izkušenj ti povem, da deficita prostega časa v bistvu ni. Vsaj pri nas je bil program tako izvajan, da je bilo tiste hardcore piflarije blazno malo, teko da če ti je logika delala vsaj približno je naredil skoraj vsak. Imel sem v generaciji tudi take ki so imeli v OŠ 2 in 3 pa so lepo tudi maturo opravili. Ponesrečilo se je le enemu nesrečniku, ki je moral matematiko na poletni rok ker je bil blazno površen pa en vzorec biserov iz generacije ki so morali na avgustovski rok ampak noven od njih ni bil zabit sam problem je bil ker so vlagal čisti minimum truda v šolo, na koncu so mislim da vsi naredili.  To je neke vrste tehnična šola :) in ne neka splošna gimnazija kjer velja da od viška teorije glava ne boli - mene bi zihr. Je pa na koncu splošno znanje na primerljivem nivoju, razen tehnično in naravoslovno je praviloma veliko močnejše kar je tudi bistvo tega programa."
    },
    {
        "role": "assistant_8",
        "message": "Pri nas je bilo tako, da da je program tehniške potekal vzporedno s splošnim, razlik pri skupnih predmetih ni bilo (enake kontrolne ipd..), se je pa razlika pojavila pri ocenjevanju in sicer: nekateri profesorji so ti popuščali (češ, kaj pa to rabiš, saj si tehniška), medtem ko so pa drugi profesorji nate gledali z viška (nisi bil za splošno, si pa pristal tu). Dosti jih pričakuje, da je tehniška gimnazija dosti lažja od splošne, a se kmalu opečejo (taki ponavadi odletijo že v 1. letniku). Glede izbirnih predmetov: stvari se dotakneš bolj površinsko in ti je 1. letnik na faxu mogoče malo lažji, ko se še ponavljajo zadeve."
    },
    {
        "role": "assistant_9",
        "message": "Gimnazija. Tam se boš vsaj naučil neki metematike in fizike, da bos pol lažje zlezel čez prvi in drugi letnik faksa. Sploh na univerzitetnih programih."
    },
    {
        "role": "assistant_4",
        "message": "@assistant_8 je 3. feb 2016 ob 11:45 izjavil:Pri nas je bilo tako, da da je program tehniške potekal vzporedno s splošnim, razlik pri skupnih predmetih ni bilo (enake kontrolne ipd..), se je pa razlika pojavila pri ocenjevanju in sicer: nekateri profesorji so ti popuščali (češ, kaj pa to rabiš, saj si tehniška), medtem ko so pa drugi profesorji nate gledali z viška (nisi bil za splošno, si pa pristal tu). Dosti jih pričakuje, da je tehniška gimnazija dosti lažja od splošne, a se kmalu opečejo (taki ponavadi odletijo že v 1. letniku). Glede izbirnih predmetov: stvari se dotakneš bolj površinsko in ti je 1. letnik na faxu mogoče malo lažji, ko se še ponavljajo zadeve.   To je čisto odvisno od ustanove. To ko imaš dva \"konkurenčna\" programa pod isto streho z istimi profesorji je ena najslabših variant. Pri nas je bilo tako da smo imeli vzporedno z elektro šolo a imeli smo pod isto streho še ločene programe s svojimi ravnatelji (center tehniških šol) imeli smo pa pri strokovnih predmetih profesorje s strojne, gradbene, računalniške... Organiziranost je bila za moje pojme odlična.  Kvaliteta dobljenega znanja je bila za moje pojme dokaj visoka. Maturitetni rezultati in rezultati s tekmovanj te šole so bili vedno v vrhu teh državnih lestvic. V kasnejših letnikih smo dobili tudi nove sošolce ki so se prepisali iz splošne in so rekl da piflarije je tu bilo manj ampak matematika in fizika pa naravoslovje nasploh je bilo pri nas bistveno zahtevneje obravnavano ampak so naredili.  Jaz sem v 3. letniku enkrat eni kokegici iz splošne probal fiziko mal razložit... mene je srat stisnilo ko sem videl da ji ni jasno seštevanje vektorjev... pa je imela baje 3-4 ocene pri fiziki.  Tako da je v večji meri odvisno od izvajalcev programa. V vašem primeru so to delal na zelo slab način."
    },
    {
        "role": "assistant_10",
        "message": "Če misliš kasneje študirat, pojdi na tehniško gimnazijo že samo zaradi MAT in FIZ. Kolega, ki je prišel na UNI iz srednje, je pri prvi uri matematike za kompozitum funkcij rekel.\" Kaj je to za en krompir na tabli\" :P"
    }
]