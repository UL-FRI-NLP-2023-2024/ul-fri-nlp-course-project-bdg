[
    {
        "role": "user",
        "message": "zdravo Odlocili smo se da navadna 1 fazna elektrika 220v v nasi hisi nebo zadostovala nasih potreb, zato bi radi priključili 3 fazno elektriko 400v.  3 fazni kabel je že speljan do hiše ampak samo do omarice nato pa se faze razdelijo po hiši(štekerji, luči, pritličje). vse kar potrebujemo so 4 štekerji v kleti in sicer v garaži.  Kaksni so postopki priključitve in kakšna je okvirna cena s vsemi komponentami vred (števec, kabli, varovalke, štekeri, itd.)?  hvala za odgovor in lp"
    },
    {
        "role": "assistant_0",
        "message": "Če imaš do merilne omare že pripeljan trifazni kabel, potem ne bo hudih težav. Prvo kar moraš je, da na spletni strani zate pristojne elektrodistribucije poiščeš enotni obrazec za vlogo za povečanje moči (poleg tega so na obrazcu tudi rubrike za druge zahteve, kot n.pr. nov priključek itd), ga izpolniš (napišeš, da želiš namesto 1x35 A varovalke 3 x 20 A (ali 3 x 25 A)in pošlješ na elektro. Oni ti bodo vrnili soglasje za priključitev z njihovimi zahtevami za prehod na trifazno napetost ter priložili pogodbo za prispevek za povečanje moči. Mogoče bodo zahtevali, čeprav gre samo za zamenjavo števca in varovalk, da jim prineseš v soglasje k projektni rešitvi PZI načrt predelave. Če imaš sedaj števec v hiši bodo zahtevali tudi , da merilno omarico prestaviš na fasado ali celo v ograjo na 24 ur neomejeno dostopno mesto. Potem moraš do svojega razdelilnika prav tako položiti 4 žilen kabel preseka min 10 mm (Če pa Elektro dovoli priklop tudi na njihovo PEN zbiralko pa kabel 5 x 6 mm2). Takšna razlika v presekih je zaradi predpisov. Ta kabel potem pač priključiš na obstoječe zbiralnice v tvojem razdelilniku in pazi, da boš obremenitve čim bolj enakomerno razdelil po fazah."
    },
    {
        "role": "user",
        "message": "hvala za odgovor @assistant_0!  priključeni smo na elektro Celje in me se zanima kaksne pa so lahko pogostejše komplikacije od elektra?  in koliksna naj bi bila okvirna cena za 4 štekerje plus vse ostalo kot so merilniki, kabli, varovalke, priklopa ipd.?  in je lahko napeljava do prostora nadometna torej brez \"štemanja\" ali slucajno tudi s tem komplicirajo  hvala"
    },
    {
        "role": "assistant_1",
        "message": "Pokliči na Elektro Celje ..."
    },
    {
        "role": "assistant_2",
        "message": "Jaz ne razumem čisto, kaj avtor želi. Če ima do omarice 3 faze, ki se nato razdelijo po hiši, ne potrebuje nič z elektrom, razen eventuelne spremembe obračunskih varovalk.  Glede samih stroškov inštalacije, povsem odvisni so od tega, kaj že imate narejeno, koliko bo treba vleči, od kod. Nadometna inštalacija ni problem, v kletnih prostorih je celo zaželjena. Če ste dejansko že priklopljeni 3-fazno, števca ne bo potrebno menjati. Drugače so števci med 200 in 300 EUR.  Me pa malce bega način podajanja potreb, 4 3f vtičnice v garaži - bolje bi bilo povedati, kakšni bojo porabniki. Ker če bo šlo že za 4 vtičnice, 3 x 16A je najmanjša vtičnica, in bo tudi odjem blizu tega, potem pa bo problem z elektrom. Največja obračunska moč za rezidenčne uporabnike je 3 x 35 A afaik.  Poskusi bolj podrobno opisati, kaj že mate, kakšne obračunske varovalke so napisane na računu, kaj bi dejansko želeli priključiti, da vam trenutni priklop ne zadošča več."
    },
    {
        "role": "assistant_3",
        "message": "Kako se pa recimo iz omarce zveže trifazni kabel, če imaš v omarci to možnost? Ker pred kratkim sem si sposodil eno mašino na trifazni štrom, samo nisem imel vtičnice v istem objektu. Tako dolgega kabla pa tudi ne."
    },
    {
        "role": "assistant_2",
        "message": "Ja priklopiš vsako fazo posebej, nulo na zbiralko, ozemljitev na zbiralko. Če nimaš posebej predvidenega odklopnika za to, sicer odsvetujem, ampak se vseeno da. Je pa v primeru, da priklapljaš faze na posamezne odklopnike in ne na 3 fazni odklopnik (ki je v bistvu sestavljen iz treh, ki imajo mehansko zvezano stikalo), lahko zadeva precej nevarna, saj ti lahko pride do napake na eni fazi, stroj pa ti še vedno deluje, ker sta dve fazi dovolj za zagotovitev vrtilnega polja. Tako da bi sam \"raskiral\" vsaj za en 3F odklopnik pa ga zmontiral v omarico (če seveda je prostor na letvi)."
    },
    {
        "role": "assistant_0",
        "message": "@user je 1. jul 2015 ob 21:46 izjavil:in je lahko napeljava do prostora nadometna torej brez \"štemanja\" ali slucajno tudi s tem komplicirajo  Inštalacije po meritvah, se pravi od števca dalje, Elektro prav nič ne briga. Izvedeš jih pa lahko tako podometno kot nadometno. Pomembno je samo, da imaš inštalacijo narejeno varno oz. skladno s predpisi, da ne pride do kakšnih električnih udarov. Svetujem ti, da čimprej daš vlogo za spremembo moči oz. prehod iz enofaznega na trifazni priključek. Ko ti elektro odgovori, ti bo jasno kaj zahtevajo, potem pa se zopet lahko obrneš na forum za kakšno informacijo. Kar se cen tiče, se pa malo potrudi in poguglaj.  @assistant_3 je 2. jul 2015 ob 00:22 izjavil:Kako se pa recimo iz omarce zveže trifazni kabel, če imaš v omarci to možnost? Ker pred kratkim sem si sposodil eno mašino na trifazni štrom, samo nisem imel vtičnice v istem objektu. Tako dolgega kabla pa tudi ne.  Če nimaš trifaznega števca, potem brez pridobitve trifaznega priključka, nikakor. Če pa na svojem notranjem razdelilniku že imaš tri faze, pa si naredi en tokokrog s trifazno vtičnico. Pri trifazni vezavi moraš paziti na zaporedje faz, ker se ti lahko elektromotor zavrti v napačni smeri. V tem primeru moraš med sabo zamenjati katerikoli dve fazi."
    },
    {
        "role": "user",
        "message": "trifazni števec imamo ampak je v 1 nadstropju ravno na sredini stopnic štekerje pa potrebujemo v kleti (v garaži). rabil pa bi 4 štekerje za stružnico 7kw, varilni aparat do 250A, vrtalni stroj, kompresor in kasneje tudi kaksni rezkalnik.  potem se najbolje splaca 3x25A varovalke ali kako? kje pa dobis vloge in vse potrebne papirje? mi lahko nekdo pošlje link?"
    },
    {
        "role": "assistant_2",
        "message": "Lokacija trofaznega števca ni pomembna. Ali ga imate, ali pač ne. So pa ponavadi nameščeni v omaricah na fasadi, če niste ravno v bloku.  Drugače pa imaš preveč neznank. Kolikšna je trenutna priključna moč, koliko je dejanska moč, ki jo porabljate, kdaj in koliko bo oprema v kleti uporabljana, ... Ker čisto možno je, da glede na želje, kaj vse bi rad priklapljal ter uporabljal, samo povečanje moči priključka ne bo dovolj, bo mogoče treba vzpostaviti industrijski priključek.  Predlagam ti, da natančno premislite, kaj boste rabili, nato pa pojdite do projektanta za električne napeljave, pa vam naj naredi izračun, kakšno priključno moč boste potrebovali za to novo klet. Hkrati predlagam, da na obstoječi inštalaciji izvedete meritev dejanske porabe ter maksimalne moči, ki jo porabljate. Na podlagi teh informacij boste potem kontaktirali svojega distributerja elektrike, ko boste vedeli, kakšno zvečanje glavnih varovalk bi potrebovali. Niti ni nujno, da ti bojo priključno moč sploh lahko dvignili. Jih pa brez problema pokličeš in ti bojo povedali, kje dobiš obrazce.   Cene materiala za vgradnjo niso ravno nekaj. Nekaj odklopnikov, nekaj vtičnic, kabel, drobni material. Ampak, pri takšni zadevi obvezno dati delati strokovno usposobljeni osebi, sploh glede na to, da nisi ravno strokovno podkovan. Po tem, ko vam bo projektant naredil načrt nove inštalacije ter morebitne adaptacije obstoječe seveda."
    },
    {
        "role": "assistant_0",
        "message": "Predpostavljam, da imaš sedaj 3 x 20 A varovalke kar pomeni razpoložljivo moč 14 kW. 3 x 25 A varovalke ti omogočajo moč 17 kW.  Predpostavljam tudi, da boš na strojih oz. z njimi delal sam. Izjema je kompresor, ki je lahko vklopljen tudi ko delaš na nekem drugem stroju. K tej moči prištej še kašen bojler, klimo ipd in boš ugotovil, kakšno priključno moč sploh potrebuješ. Za povečanje moraš doplačati razliko do nove priključne moči, potem pa še vsak mesec ne glede na porabo, priključno moč v odvisnosti od varovalke. Če boš kasneje ugotovil, da takšne moči ne potrebuješ, ti denarja ne bo nihče povrnil. Povečaš pa lahko priključno moč kadarkoli. Predlagam ti, da poiščeš električarja, ki ti bo naredil inštalacijo za vtičnice potem pa začni delati. Tudi ne vem kakšnega projekta za te tokokroge ne potrebuješ. Vsi kabli naj bodo 5 žilni preseka 2,5 mm2, za varovalke lahko daš tripolne inštalacijske odklopnike s C karakteristiko (zakasnjen izklop)jakosti 16 A."
    },
    {
        "role": "user",
        "message": "ne. vse kar imamo do sedaj je trifazni kabel speljan do hise torej do trifaznega števca kjer se potem faze razdelijo po hiši ampak se zmanjsajo na 220v."
    },
    {
        "role": "assistant_2",
        "message": "@assistant_0 - To ne drži popolnoma.  1. Porabo si morda zadel v nulo, ali pa usekal čisto mimo. 2. Elektro ti ne bo nujno dvignil obračunske moči. Če nimaš soglasja za želeno priključno moč, lahko na to pozabiš. Prav tako ni nujno, da je v lokalni distribucijski veji še sploh rezerva za večanje moči. 3. Po tvojem nasvetu naj dvigne priključno moč, doda odklopnike ter potegne nove kable od razdelilne omare do vtičnic. Kaj pa obstoječi dovod od priključne omare do razdelilne? Kaj če ni ustrezno dimenzioniran za novo obremenitev?  Dejstvo pa je, da se OPu približno nekaj sanja o trenutnem stanju. Zelo zelo približno. A si mu res upaš svetovati, kako naj naredi inštalacijo?"
    },
    {
        "role": "assistant_0",
        "message": "@user je 2. jul 2015 ob 13:53 izjavil:ne. vse kar imamo do sedaj je trifazni kabel speljan do hise torej do trifaznega števca kjer se potem faze razdelijo po hiši ampak se zmanjsajo na 220v.  Pošlji prosim sliko stanja okoli števca, da vidim kaj pravzaprav imaš."
    },
    {
        "role": "assistant_4",
        "message": "@user je 2. jul 2015 ob 13:53 izjavil:ne. vse kar imamo do sedaj je trifazni kabel speljan do hise torej do trifaznega števca kjer se potem faze razdelijo po hiši ampak se zmanjsajo na 220v.   Se mi zdi da ne razumeš najbolj delovanje trifaznih sistemov."
    },
    {
        "role": "assistant_0",
        "message": "@assistant_2 Kar se tiče povečave moči, je res odvisno tudi od Elektro, vendar se zelo redko zgodi, da bi bila povečava iz 14 kW na 17 kW zavrnjena (ne rečem pa, da ni možno). Nisem predlagal, da najprej naredi povečavo, temveč smiselno, da najprej naredi inštalacijo, priklopi stroje, ki jih bo hkrati uporabljal in potem ugotovi, če bi povečanje priključne moči sploh potreboval.  Svetoval sem pa glede na sledeče predpostavke: 1. obstoječi trifazni števec ima prav gotovo obračunske varovalke jakosti več kot 16 A in manj kot 25 A, torej 20 A. 2. vodniki od obračunskih varovalk do števca so prav gotovo minimalnega preseka 6 mm2, ki jih lahko varujemo tudi z varovalkami 25 A. 3. vodniki od števca na razdelilec so prav tako večji kot 2,5 mm2 (čeprav je to po zgornjem postu res vprašljivo, zato sem ga zaprosil za sliko stanja)  Kar pa se tiče izvedbe inštalacije sem mu svetoval, tako kot že prej ti, da naj dobi električarja."
    },
    {
        "role": "assistant_5",
        "message": "Ma štromarja nej pokliče najbolš lokalnega potem pa elektro celje. Saj ne bo sam telovadil."
    },
    {
        "role": "assistant_6",
        "message": "Sem za to da si čimveč sami naredimo, ampak okoli elektrike se pa ne igrat če nimaš elektro izibrazbe. Pokliči štromarja."
    },
    {
        "role": "user",
        "message": "http://postimg.org/image/wo8jo6zzn/ http://postimg.org/image/99grg8j5r/ http://postimg.org/image/qup4fqpkf/ http://postimg.org/image/cy1opbd97/ http://postimg.org/image/y206jhz8z/ to je naša omarica. torej kaj priporočate glede napeljave štekerjev in kaksna je okvirna cena?  hvala"
    },
    {
        "role": "assistant_7",
        "message": "Električarja, čim prej."
    },
    {
        "role": "assistant_0",
        "message": "@user je 2. jul 2015 ob 21:31 izjavil:http://postimg.org/image/wo8jo6zzn/ http://postimg.org/image/99grg8j5r/ http://postimg.org/image/qup4fqpkf/ http://postimg.org/image/cy1opbd97/ http://postimg.org/image/y206jhz8z/ to je naša omarica. torej kaj priporočate glede napeljave štekerjev in kaksna je okvirna cena? hvala  Res pokliči električarja, ki ti naj pregleda obstoječo inštalacijo. Čimprej se moraš znebiti prepovedanega in nevarnega zaščitnega ZNS stikala in ga nadomestiti z RCD stikalom. Na tvojem mestu bi kompletni razdelilnik zamenjal z novim z inštalacijskimi odklopniki. In električar ti naj preveri tudi kako je z ozemljitvijo. Glede na to, da si nekje izjavil, da je števec v 1. nadstropju, predvidevam da imaš na strehi štender in glavne varovalke nekje na podstrešju."
    },
    {
        "role": "assistant_8",
        "message": "@user je 2. jul 2015 ob 21:31 izjavil:http://postimg.org/image/wo8jo6zzn/ http://postimg.org/image/99grg8j5r/ http://postimg.org/image/qup4fqpkf/ http://postimg.org/image/cy1opbd97/ http://postimg.org/image/y206jhz8z/ to je naša omarica. torej kaj priporočate glede napeljave štekerjev in kaksna je okvirna cena?  hvala   Iz tipa števca se lahko sklepa, da že imaš trifazni priključek. Na računu imaš napisano točno priključno moč in tip varovalk  Vsekakor potrebujete kvalitetnega električarja, za popolno kvalitetno obnovo. Stikalna ura je verjetno odveč, ZNS je zamenjat za ustrezni RCD (FID), preverit kako so izvedene ozemljitvem,... Skratka veliko dela vas čaka. ;)  edit: predolgo sem pisal, me je Mirator prehitel, kot vidiš ima podoben nasvet"
    },
    {
        "role": "user",
        "message": "hiša je stara kabli pa tudi. je se kdo sploh pripravljen obnoviti taksne stare sisteme na nove (zaradi kablov ipd.)? kaj pa nevarnost obrabe izolacije na starih kablih? je sploh vredno menjavati celotno napeljavo?"
    },
    {
        "role": "assistant_8",
        "message": "Seveda je zelo velika verjetnost, da je tudi izolacija žic dotrajana, oz. manjka tretja žila za ozemljitev.  Pripravi se na menjavo celote in če bo slučajno manj, boš bolj zadovoljen.  Vsekakor, če boš karkoli obnavljal, naredi v celoti in kvalitetno. Razno \"polovičarstvo\" se lahko grdo maščuje.   @user je 2. jul 2015 ob 23:37 izjavil:je se kdo sploh pripravljen obnoviti taksne stare sisteme na nove   Odkadar so iznašli denar, je vse lažje"
    },
    {
        "role": "assistant_0",
        "message": "@user je 2. jul 2015 ob 23:37 izjavil:hiša je stara kabli pa tudi. je se kdo sploh pripravljen obnoviti taksne stare sisteme na nove (zaradi kablov ipd.)? kaj pa nevarnost obrabe izolacije na starih kablih? je sploh vredno menjavati celotno napeljavo?  No vidiš. Takole se pride okoli \"riti v varžet\". Če bi takoj posredoval sliko in povedal kaj te žuli, bi takoj dobil kar nekaj nasvetov, da ne kompliciraj in obnovi kompletno elektro inštalacijo, vključno s prestavitvijo števca izven hiše. In v takem primeru ti tudi jaz svetujem, da začneš s projektantom. Ne boš verjel, koliko električarjev bi ti bilo pripravljeno obnoviti inštalacijo - seveda proti plačilu."
    },
    {
        "role": "assistant_9",
        "message": "Pa javi, koliko to kaj stane. Mene tudi zanima, imam še bolj dotrajano kot ti. Kovačeva kobila in to..."
    },
    {
        "role": "assistant_10",
        "message": "Stikalne ure se lahko znebiš (uredi z El. Celje), ta tip števca ima vgrajeno notranjo uro, ki se jo nastavi preko sonde. Možno je tudi daljinsko odčitavanje, če ga infrastruktura na strani distributerja podpira.  LP"
    },
    {
        "role": "assistant_11",
        "message": "Glede na to da ima ZNS stikalo je varno sklepati da je vsa inštalacija 3 žilna, ker ZNS drugače sploh ne more delovati. Odstranitev ZNS-ja je tudi nujna in to takoj, ker obstaja velika možnost, da je prekurjen in je tako ozemljitev prekinjena."
    }
]