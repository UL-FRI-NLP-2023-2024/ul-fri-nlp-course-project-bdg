[
    {
        "role": "user",
        "message": "OK, katera tablica z Windows 8 (oziroma 8.1) je sedaj najbolj priporočljiv nakup? Po možnosti taka, da dobiš zraven tudi tipkovnico (W8 mora biti v tablici, ker vidim, da ima en Asus v tablici Android, v tipkovnici pa Windows - to ne pride v poštev).  Lahko ima tudi malo večji zaslon (večji od 10\"), uporabljati jo nameravam namesto prenosnika, večji zaslon pa pride prav za branje službenih pdf-jev (in stripov ). Če je zraven MS Office (home različica) še toliko bolje. Rad imam čim daljšo avtonomijo, procesorsko pa nimam kakšnih posebnih zahtev - gor bo nameščen Lotus Notes in osnovna pisarniška roba. Proračun ni prav zelo omejene, ampak če se dobi kaj pametnega za manj kot 600 evrov bi bilo zelo OK.  O."
    },
    {
        "role": "assistant_0",
        "message": "ASUS Transformer Book T100TA 32GB"
    },
    {
        "role": "assistant_1",
        "message": "V bistvu ni velike izbire. Jaz bi vzel zadnjo generacijo Atom-a oz. Haswell ter vsaj 64 GB SSD. Ne vidim veliko smisla v tablicah, večjih od 10\" ...  Pri 8\" Atomih imaš štiri možnosti: Dell Venue 8 Pro, Acer W4 Iconia, Toshiba Encore, Lenovo Miix 2 http://tabletmonkeys.com/8-inch-windows...  10\" Atoma sta dva: HP Omni 10 in Asus T100TA http://www.amazon.de/dp/B00FJV1F3G/ref=... BTW, obstaja tudi verzija 500GB HDD + 64GB SDD: http://www.notebooksbilliger.de/asus+t1...  Haswell tablice so drage ...   Jaz bi vzel Toshibo Encore!"
    },
    {
        "role": "user",
        "message": "Ne vidim veliko smisla v tablicah, večjih od 10\" ...Jaz 7\" in 10\" tablici že imam (androidni) in potrebujem še tako z Windowsi, s katero bi zamenjal tudi prenosnik.  O."
    },
    {
        "role": "assistant_2",
        "message": "Yoga2pro"
    },
    {
        "role": "assistant_1",
        "message": "@user je 18. nov 2013 ob 12:46 izjavil:Ne vidim veliko smisla v tablicah, večjih od 10\" ...Jaz 7\" in 10\" tablici že imam (androidni) in    Nimaš pa še osem inčne ... :)   potrebujem še tako z Windowsi, s katero bi zamenjal tudi prenosnik.   HP Spectre 13 x2 http://www.notebookcheck.net/Review-HP-..."
    },
    {
        "role": "user",
        "message": "Samo je čez jurja. Po mojem bom za začetek kar 10\" Asusa za 400 evrov vzel in videl, če bo OK, če ne bo, bo pa pač treba malo globlje v žep seči.  O."
    },
    {
        "role": "assistant_1",
        "message": "BTW, našel sem še tri AMD tablice (v rangu 600 EUR) :  Toshiba Satellite Click W30DT (AMD A4-1200 & Radeon HD 8180) http://www.computerworld.com/s/article/...  MSI W20 11.6\" (AMD A4-1200 & Radeon HD 8180) http://www.guru3d.com/news_story/msi_w2...  HP Pavilion 13z-p100 x2 (AMD A6-1450 & Radeon HD 8250) http://tabletmonkeys.com/hp-pavilion-13... http://shopping.hp.com/en_US/home-offic..."
    },
    {
        "role": "assistant_3",
        "message": "http://www.mediamarkt.at/mcs/productlis..."
    },
    {
        "role": "assistant_4",
        "message": "@assistant_0 je 18. nov 2013 ob 08:02 izjavil:ASUS Transformer Book T100TA 32GB    Še en glas za Asus-a, ampak obvezno 64gb varianto. Zraven dobiš polne w8.1 in licenco za office home&student... S ceno 430€ nima konkurence."
    },
    {
        "role": "user",
        "message": "Evo, nabavil Asusa v Harveyu, Office dela, Lotus Notes sem dal gor in dela. Ampak se malo bojim, da se bo 10\" zaslon izkazal za premajhnega. Že itak ti programi za Windows niso ravno primerni za upravljanje s prsti, če so vsi meniji še majhni, pa sploh. Pa precej \"plastično\" deluje vse skupaj. Mogoče bo treba eno \"pisalo\" s tanjšo konico nabavit, če kaj takega sploh obstaja. In svetleč zaslon ni po mojem okusu - sicer pa ne vem, a ima sploh kakšna takšna zadeva mat zaslon Tipkovnica me je pa na Spectruma spomnila  V glavnem, nekaj časa bom uporabljal in se bo kmalu izkazalo, a prednosti majhnosti (in zmerne cene in 11 ur avtonomije, če je res) odtehtajo slabosti (poleg majhnega zaslona tudi malo prostora na 64 GB \"disku\" - službena baza v Notesu mi je takoj požrla 14 GB;-). Upam, da bo šlo, ker če ne, so cene tistih s 13\" zasloni takoj proti jurju.  O."
    },
    {
        "role": "assistant_5",
        "message": "A je na voljo že kakšen vtis iz prve roke avtonomija, praktičnost, slabosti, prednosti...? Ali lahko taka tablica popolnoma nadomesti prenosnika?  Razmišljam kaj bi si kupil za dedka mraza"
    },
    {
        "role": "assistant_6",
        "message": "@user, škoda. Če bi prej videl temo, bi ti za test posodil prenosnik (hibrid med prenosnikom in tablico). Gor so win 8.1, procesor je C2D L9400, 8GB rama in 180Gb SSD disk. Ekran je pa 12,5\" in je touch screen. Avtonomija je z 9 celično baterijo okoli 6 ur.    Lenovo X200 Tablet"
    },
    {
        "role": "assistant_0",
        "message": "okapi: zakaj harvey?"
    },
    {
        "role": "user",
        "message": "Ker je na enaa, kjer običajno kupujem take zadeve, pisalo za 64 GB model dobava 15 dni, cene so itak povsod enake in sem šel ravno mimo Harveya, kjer ga imajo na zalogi.  Prvi vtis je zelo OK. Kot tablica se dobro obnese (v bistvu odlično), se mi zdi, da bi bil 13\" mogoče celo prevelik za udobno rabo na kavču ali v postelji. Vse dela lepo in gladko (pomembno mi je predvsem, da dela Lotus Notes), samo malo nerodno je s prsti uporabljati te klasične okenske programe, ker so meniji majhni. Internet šiba, muziko predvaja, filme tudi, flash dela, Office dela, dodatna kartica SD dela ... Zaslon se mi zdi OK (sicer ni fullHD ali celo retina, ampak že itak sem moral črke dati na 125%, da kaj vidim ).   Zaslonska tipkovnica bi bila lahko manjša in prosojna (ampak morda kakšna taka celo že obstaja, nisem še nič raziskoval). Tudi še nisem nič raziskoval, a obstaja kakšno pisalo, za zapiske in skiciranje (to mi je pri Samsung Note zelo všeč).   Mogoče pogrešam GPS (OK, saj je v telefonu, ampak vseeno).  Pravzaprav je edina slabost v primerjavi z androidnimi tablicami manj programov, oziroma to, da ti klasični okenski programi niso prilagojeni za delo s tablico.  Avtonomije sicer nisem meril, ampak v soboto sem se praktično cel dan igral z njim, potem sem še od treh do skoraj sedmih zjutraj na njem gledal boks in je (resda na hlapih - 2% ) zdržala čisto do konca. Glede tega je recimo bistveno boljša od Nexusa 7, za katerega se mi zdi, da mu po dobrem letu redne rabe akumulator že popušča.  Tipkovnice še nisem zares uporabljal, tako da težko rečem, kako bi bilo videti z njo natipkati 10 strani besedila. Ampak načeloma je videti čisto OK. Ima naše črke gor (razpored West Balkans ).  Kako se bo obnesla na terenu v službene namene bom videl v naslednjih dveh tednih, ko bo Dellov Latitude ostal doma  Enkrat ob priliki pa bom vseeno preizkusil še kakšnega hibrida s 13\" zaslonom, ker imam občutek, da bi se v \"službene\" namene vseeno bolje obnesel - za branje dokumentov pdf in tipkanje daljših besedil. Ampak po drugi strani je pa tudi res, da prav veliko na terenu ne delam, par dni na mesec v povprečju ... Hebiga, itak že dolgo vem, da idealnega kompromisa ni  Ampak v glavnem, zaenkrat sem zelo zadovoljen, še zlasti glede na ceno (350 evrov brez DDV).   O."
    },
    {
        "role": "assistant_6",
        "message": "No jaz sem tudi na terenu bolj poredko, ampak takrat imam hibrida s seboj in se zelo dobro obnese. Doma mi je pa to hkrati tudi primarna mašina, samo je priklopljena na docking in delam na 24col monitorju ter normalni tipkovnici in mišu."
    },
    {
        "role": "user",
        "message": "Jaz sem doma razvajen - 1x24\" + 3x19\" monitorji  O."
    },
    {
        "role": "assistant_6",
        "message": "Hehe, jaz ne rabim, mi je 1x 24\" dovolj. Že v tega enega preveč gledam."
    },
    {
        "role": "assistant_5",
        "message": "@user (če slučajno še spremljaš temo),  sedaj je pa že preteklo nekaj mesecev, bi lahko mogoče spet malo pokomentiral tablico? Recimo, kako je z 64GB spomina (je premalo?), je procesor dovolj zmogljiv, kaj pravi baterija?"
    },
    {
        "role": "user",
        "message": "So far so good. Dela vse, kar pričakujem od takšne tablice. Procesor je dovolj zmogljiv (za moje potrebe), akumulator zdrži dovolj (nisem meril, ampak na pamet bi rekel, da drži podatek o 10 urah), notri imam sicer eno dodatno 32 GB kartico, na kateri je muzika, ampak za službene namene bi šlo tudi brez nje. V glavnem, za moje potrebne (Lotus Notes, Office, branje pdf-jev, gledanje nadaljevank v postelji ...) je popolnoma zadovoljiva zamenjava prenosnika (Dell Latitude se zdaj upokojen praši v predalu ).  Je pa treba dodati, da na terenu delam malo, recimo 2-3 dni na mesec. Pomembno mi je, da je zadeva majhna & lahka za prenašanje, da zdrži en delovnik brez napajanja in da gladko teče Lotus Notes. Če bi na terenu delal več, bi vzel nekaj s 13\" zaslonom, ker je delo na 10\" zaslonu vseeno malo bolj naporno, kot bi si človek želel (programi za Win niso ravno prilagojeni delu na majhnih zaslonih na dotik).  O."
    },
    {
        "role": "assistant_5",
        "message": "Da ne odpiram nove teme:  Se na trgu win 8 (+popravki) tablic dogaja kaj resnega? Kakšne budget 128GB z primernim procem? In pomožnosti full size USB 3.0 vtikačem"
    },
    {
        "role": "assistant_7",
        "message": "proci so solidni, usb mas tudi ze trojko, 128gb micro sd kartice so za ovinkom, glavni problem je ram, ki ga je ponavadi premalo.... ena s 4GB-8GB bi bila zakon"
    },
    {
        "role": "assistant_8",
        "message": "Ogledoval sem si cenejse Windows tablice in mi je v oci padla Encore od Toshibe. Ima kdo ali je kdaj imel? Kot sem uspel razbrati, sta minus tocki predvsem plastik-fantastik (kar se da resiti z ustrezim etuijem) in zgolj 11 GB prostora (kar se da resiti s SD kartico). A kdo ve, kaj je z drugo verzijo teh tablic, menda se v ZDA ze prodajajo nekaj casa?"
    },
    {
        "role": "assistant_6",
        "message": "8 ali 10 col? Če 8 col, potem raje asusa, ker je nekih 30 evrov dražji, pa ni tako \"plastičen\"."
    },
    {
        "role": "assistant_8",
        "message": "Encore je 8. Katerega Asusa? Nimam nic v spominu v rangu 220-230 EUR."
    },
    {
        "role": "assistant_9",
        "message": "ASUS Transformer T100. 10 inčna, 2GB RAM in Atom Z3740 v 32GBa li 64Gb izvedbi."
    },
    {
        "role": "assistant_8",
        "message": "Aja, tocno, T100, s tipkovnico vred. Tega sem gledal v BingBangu, pa se mi je zdel izredno plasticen. :) Samo je bilo pa precej drazje od 199 EUR."
    },
    {
        "role": "assistant_6",
        "message": "ASUS viviotab note 8. Atom Z3740, 2gb ram, 32GB ali 64GB."
    },
    {
        "role": "assistant_10",
        "message": "Asus vivotab note 8, nima mini hdmi priključka.... mene osebno to zelo moti, nevem kako je z drugimi"
    },
    {
        "role": "assistant_8",
        "message": "Pa tud ta je ranga 300+ EUR... Ja... xySD reader, xyHDMI, xyUSB - to je ravno poanta teh tablic, ce ze iPad ne zmore standardov se drzat. ;)"
    },
    {
        "role": "assistant_6",
        "message": "@assistant_10 je 23. sep 2014 ob 21:12 izjavil:Asus vivotab note 8, nima mini hdmi priključka.... mene osebno to zelo moti, nevem kako je z drugimi   Zakaj rabiš hdmi priključek na tablici?"
    },
    {
        "role": "assistant_8",
        "message": "Da lahko nanj prikljucis kaksen vecji display in gledas film/serijo/video - ko nisi \"na terenu\". Ravno tako 3.5 mm audio prikljucek, da prikljucis na resnejse ozvocenje."
    },
    {
        "role": "assistant_6",
        "message": "Zakaj bi se s kablom ukvarjal, saj ima \"wireless display connection\". Cut the cord and wirelessly display any content from your VivoTab Note 8 to a compatible wireless display with Miracast. Whether you're playing a game, watching HD video, or listening to your favorite tunes, the entire experience is enhanced when you can share it all on a larger screen."
    },
    {
        "role": "assistant_0",
        "message": "škoda, da ni v Slo te tablice šmenta."
    },
    {
        "role": "assistant_6",
        "message": "V celovcu v mediamarktu jih imajo po 239 evrov. Do celovca je iz ljubljane 86 km. Pa zraven še povhen tank natankaš, ker je bencin gor cenejši za 15 centov na liter, pa še kaj kupiš in si prišparal ogromno.  http://www.mediamarkt.at/mcs/product/AS...    Naslov: Völkermarkter straße 140 Klagenfurt"
    },
    {
        "role": "assistant_11",
        "message": "tole asus tablico se na amazon.co.uk dobi za 185-190eur +14eur dostave"
    },
    {
        "role": "assistant_5",
        "message": "A je kdo mogoče \"stestiral\" kakšno izmed \"100$\" tablic?  http://www.banggood.com/Onda-V819W-Inte... http://www.banggood.com/Kingsing-W8-Int... in http://www.banggood.com/CUBE-U80GT-IWor... http://www.banggood.com/VOYO-A1-MINI-In...  Sploh zadnji dve sploh nista popolnoma švoh."
    },
    {
        "role": "assistant_8",
        "message": "Kako pa je s Cainom (od NotionInk)? Izgleda tudi relativno ugoden za to, kar dobis. Nisem pa nikjer uspel najti, ce dostavljajo tudi izven Indije - prvega Adama 2010/2011 so."
    },
    {
        "role": "assistant_5",
        "message": "Cain:  cena: 150EUR + poštnina (če je) + uvoz = min. 190EUR ohišje: tablica+magnetna tipkovnica specifikacije: Z3735, 2GB, 32GB zaslon: 1280x800 garancija: 1leto v Indiji baterija: 7900mAh  Hofer tablica:  cena: 250EUR ohišje: tablica specifikacije: 3735, 2GB, 64GB zaslon: 1920x1200 garancija: 3 leta v najbližjem Hofru baterija: slabša od cain  edit: Če ti tipkovnica ne pomeni vsega je Hoferjev pomojem boljša izbira"
    },
    {
        "role": "assistant_11",
        "message": "tale hoferjeva je trenutno best buy"
    },
    {
        "role": "assistant_8",
        "message": "Kaj je pa fora, da pri vecini za MicroSD podporo pise \"do 64 GB\"? Zgolj zato, ker vecjih se ni ravno na pretek in z njimi ni bilo stestirano (podobno, kot je bilo na Nokia N900 v originalnih specifikacijah navedeno, da podpira do 16 GB, pa je potem z 32 cisto lepo delovalo)?  BTW... kaj se zgodi, ce Windows tablico priklopis na USB port Windows racunalnika? :) Le mapira kaksen DCIM folder za slike (kot iPad) ali pa je kaj bolj konkretnega na voljo?"
    },
    {
        "role": "assistant_5",
        "message": "danes nabavil hofer windows 8.1 tablico, sem se s šefom zmenil da zamudim 15min v službo in sem bil že 5 do 8h pred Hoferjem,  Tam pa truma ljudi...  Upokojenci ki so šli kupit šopke vrtnic in sveče  Če koga res zanima kaj se zgodi z tablico če jo priklopiš na PC USB lahko danes probam"
    },
    {
        "role": "assistant_8",
        "message": "Ena debata na Hofer temo tece ze tu: https://slo-tech.com/forum/t494699/2449"
    },
    {
        "role": "assistant_5",
        "message": "@assistant_8 je 29. okt 2014 ob 17:51 izjavil:BTW... kaj se zgodi, ce Windows tablico priklopis na USB port Windows racunalnika? :) Le mapira kaksen DCIM folder za slike (kot iPad) ali pa je kaj bolj konkretnega na voljo?   nič se ne zgodi. poleg tega da se tablica začne polnit"
    },
    {
        "role": "assistant_8",
        "message": "Heh, skoda. Sem mislil, da je kaksen medsebojni sync na voljo.  Eno vprasanje, ce kdo slucajno ve - ce tablico ugasnes ali ce je nekaj cajta \"idle\", gre v \"sleep\". Vse lepo in prav, ampak nekje sem zasledil, da po nevemkoliko minutah ali urah po tem vklopi potem se en varcevalni nacin? Kaj naj bi bilo to?"
    },
    {
        "role": "assistant_12",
        "message": "Glede na to da gre za win je verjetno enako kot pri desktop računalnikih, da gre v hibernacijo. Torej da se vsebina rama zapiše na disk in čisto ugasne. Ker pri spanju še vedno porablja nekaj energije."
    },
    {
        "role": "assistant_8",
        "message": "My mistake, izgleda le, da so zgolj sleep mode prevedli (tudi) kot način varčevanja (Hofer tablica). TOrej: najprej se dejansko samo zaslon ugasne, potem pa sleep (kot na katerihkoli Windows računalnikih). Hibernacija pa po defaultu ni vklopljena.  A na Windows tablicah on-screen tipkovnica ne skoči sama gor, če tapneš v katerokoli tekstovno polje (tako kot na iOS in Android)?  Pa še en problem: Če hočem na tablici predvajati video z Windows šera na računalniku, se ne začne takoj. Prav tako se kasneje lahko občasno zatika, pa tudi ročni premik sliderja na poljubno pozicijo naprej v videu ne nadaljuje predvajanja na novi poziciji takoj. V vseh primerih lučka WAN na routerju precej utripa. Gre za drugačen način hendlanja tega prometa v Windows 8 ali kaj drugega? Do zdaj v različnih kombinacijah (Windows 7, XP ipd. med seboj šerano ali pa npr. dostop do Windows šera z iOSa ali Androida) ni bilo nikaršnih tovrstnih problemov - vedno začne predvajati takoj, ne zatika se, premikanje sliderja ni nič kritičnega. Težava se pojavi tako v klasičnem VLC Playerju kot na metro Video playerju."
    },
    {
        "role": "assistant_13",
        "message": "probi še media player classic. Lahko je pa tudi problem v tem, da je wifi enostavno prepočasen."
    },
    {
        "role": "assistant_8",
        "message": "Prepočasen zgolj za to tablico? :) Bom pogledal, če ima kakšno bremzanje hitrosti zaradi power-savinga vklopljeno."
    },
    {
        "role": "assistant_14",
        "message": "Prepočasen za film, ne za tablico ...  Wifi pač ni blazni hitra zadeva, sploh če je gor več uporabnikov ..."
    }
]