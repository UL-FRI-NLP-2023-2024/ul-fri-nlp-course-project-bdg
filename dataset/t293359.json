[
    {
        "role": "user",
        "message": "Trenutno iščem eno malo stanovanje za mene in punco. Konkretno iščem spodobno enosobno stanovanje za najem (nedoločen, daljši čas).   Problem je le v tem, da nikjer ni opredeljeno, kaj se šteje za enosobno in kaj za garsonjero. In najemodajalci seveda to s pridom izkoriščajo. Greš v ogled enosobnega! stanovanja, prideš pa v hujši pajzelj kot je bila prejšnja garsonjera!. In ne samo da je zadeva zelo, zelo časovno zamudna, tudi hude krvi je veliko zaradi tega.   Sedaj me pa zanimajo predvsem vaše izkušnje. Kaj vi smatrate za garsonjero in kaj za enosobno stanovanje ter mogoče kako je potekalo vaše iskanje primernega \"hleva\"?  Da bom vedel, kje še lahko pošnofam za kakšno _ugodno_ ponudbo."
    },
    {
        "role": "assistant_0",
        "message": "Enosobno stanovanje ima loceno kuhinjo (ali kaksen drugi prostor), garsonjera nima.  lp"
    },
    {
        "role": "assistant_1",
        "message": "Pri enosobnem stanovanju bi naj bila kuhinja ločena od spalnice, pri garsonjeri pa je to vse skupaj."
    },
    {
        "role": "assistant_2",
        "message": "Jaz sem v takšni garsonjeri, da je kuhinja ločena od sobe. Verjetno je tukaj bolj vprašanje kvadrature."
    },
    {
        "role": "assistant_0",
        "message": "Potem imas enosobno stanovanje.  Vsaj taksne definicije sem navajen. Verjetno so tudi enosobne malo vecje, ni pa nujno.  Npr.:  Garsonjera    Enosobno:"
    },
    {
        "role": "assistant_3",
        "message": "Kakšne pa so kaj cene enosobnih stanovanj? Čist tak iz firbca."
    },
    {
        "role": "assistant_2",
        "message": "V načrtu, zemljiški knjigi pa še kje je povsod govora o garsonjeri. Je pa res, da je kuhinja velika 1,5 x 1,5 m."
    },
    {
        "role": "assistant_4",
        "message": "Enosobno stanovanje ima sobo več in vsaj 35 kvadratov. Vse kar je manj lahko najemodajalci poimenujejo tudi petsobno stanovanje, pa se me ne bi dotaknilo.  Izkušnjue so takšne (sestra, brat, kolegi, kolegice), da precej prej najdeš zelo spodobno dvosobno stanovanje, kot pa enosobno ali garsonjero. Razlike v ceni so pa res minimalne. Naprimer, dobri kolega je dobil 27 dni nazaj celo trosobno stanovanje v Ljubljani (Bežigrad - 75 kvadratov) za ceno 400 € mesečno + stoški (150€). Pa je stanovanje \"ko šuš\".  Skratka hočem povedati, da vrži uč tudi na dvosobna stanovanja. Boš prijetno \"šokiran\".  Drugač pa algoritem, ki ga iščeš ne obstaja, ker trg vodijo takšni ljudje, da slik \"nimajo\" in da je po telefonu vse \"ok\". Rabiš voljo in prevsem čas."
    },
    {
        "role": "user",
        "message": "Groza, kako neregulirano je tole, še bolj groza je pa to, da takšni sploh preživijo na trgu s svojimi banalnimi ponudbami. Banda je za postrelit.  Sam se v večini strinjam z definicijo, da je enosobno stanovanje, stanovanje v katerem imaš poleg kuhinje z jedilnico in dnevno v enem prostoru ter kopalnico (lahko manjšo) in spalnico ločeno. Se pravi, da ti cunje ne smrdijo po golažu in da ti morebitni obiski ne ležijo na lastni postelji, ter da greš lahko v miru na \"sekret\". Problem nastane, ko ljudje zadeve pregradijo z običnim regalom ali celo omaro (to je, če imaš srečo) in začnejo garsonjero tržit kot enosobno stanovanje.  Sem pa opazil, da je majhna cenovna razlika med garsonjerami, enosobnimi in dvosobnimi stanovanji. Oz. je praktično ni. Tako da bom pogledal še dvosobne, ker sem najprej bil mišljenja, da je to ena obična zajebancija (cena dvosobnih namreč).  Če pa kdo pozna koga se pa priporočam. Kot reden oz. zanesljiv plačnik."
    },
    {
        "role": "assistant_5",
        "message": "Ne vem, če je moja definicija OK in v skladu z morebitnimi pravilniki na to temo, ampak vedno sem si predstavljal, da SOBA v smislu stanovanja predstavlja neko ločeno enoto, ki ni SHRAMBA, WC, KOPALNICA ali kak drug nebivanjski prostor ala KLET, BALKON, GARAŽA. Za sobo bi IMO torej štel vsak bivanjski prostor, ki ima vsaj 10 kvadratov uporabne površine, npr. soba velikosti 3,5 x 3,5, 4 x 3 ali minimalno vsaj 3 x 3.  Za garsonjero bi IMO veljala še omejitev, da ni večja od kakih 30-35 m2 in da ima vse funkcionalne enote bolj ali manj v enem prostoru (španske stene ne štejejo). Na splošno pa velja, da je stanovanje toliko sobno, kolikor ima SOB, torej ločenih bivanjskih enot z zgoraj omenjeno površino.  Ima pa ta definicija malo pomanjklivosti potem - recimo neka nova moderna stanovanja, ki so mogoče celo dvonadstropna in je gornje nadstropje celo narejeno na stil balkona, ki gleda navznoter na prvo nadstropje... Vse skupaj en ogromen prostor, 120 ali celo več kvadratov... Je to enosobno stanovanje? Valjda ne...  Vsekakor pa, če ima garsonjera z gips steno ločeno \"kuhinjo\" od \"spalnice\" in je kuhinja velika 5 m2, to ni enosobno stanovanje.  EDIT: lapsus"
    },
    {
        "role": "user",
        "message": "Ima pa ta definicija malo pomanjklivosti potem - recimo neka nova moderna stanovanja, ki so mogoče celo dvonadstropna in je gornje nadstropje celo narejeno na stil balkona, ki gleda navznoter na prvo nadstropje... Vse skupaj en ogromen prostor, 120 ali celo več kvadratov... Je to enosobno stanovanje? Valjda ne...  Temu jaz rečem luksuzna garsonjera. Cunje ti še vedno smrdijo po \"golažu\".    Ne, saj ne rečem, da ni možno oddati garsonjere po več 1000€. Za moje pojme je cel point garsonjere enoten bivalni prostor (kuhinja, dnevna soba, jedilnica, spalnica v enem. Če ima 200 kvadratov ima pa paš 200m2. Pri taki kvadraturi lahko veš kaj pričakovati. Drugo pa je garsonjera z 25m2. Tu je pa spet druga dimenzija.  Problem je samo to, da ima _garsonjera_ en tak, slabšalni prizvok. Zato, ker najhitreje dobiš garsonjero, če malo \"razbiješ\" eno večjo sobo."
    },
    {
        "role": "assistant_6",
        "message": "Tudi sam sem opazil ta trend, da najemodajalci poveličujejo svoja neobnovljena socialistična stanovanja s pridevniki kot so, svetlo, prijetno, komfortno, fukcionalno, itd. To je seveda bolj ali ne laž, cene garsonjer in enosobnih stanovanj pa so v zadnjem letu po moje šle navzgor za kar ene 100€, čeprav so najbrž taista stanovanja še v slabšem stanju kot lani, in so sedaj načeloma skoraj na isti ravni kot dvosobna, kot je že bilo ugotovljeno.  To je klasičen primer pohlepnosti najemodajalcev, ki izkoriščajo dejstvo, da ponavadi ljudje hočejo najeti čim ceneje, kar pa je (vsaj včasih) pomenilo tudi čim manjše. Študenti, ki si delijo neko stanovanje pa načeloma tako ali tako raje najamejo večje stanovanje, saj se stroški delijo.  Zadnje čase je opaziti tudi dosti stanovanj, ki se oddajajo po cenah od 1000 pa vse do 2000 evrov in s pridevniki kot so, nadstandardno, primerno za diplomate, itd. Po vsem tuhtanju še vedno nisem ugotovil, kdo dejansko najema ta stanovanja v centru, zgrajena v 30ih letih in seveda brez parkirišč in garaže.  Ker tudi sam iščem stanovanje me je ta situacija na trgu kar razočarala, dosti stanovanj je v oglasi po 3x ali večkrat, seveda z isto ceno, ker po logiki najemodajalcev cena že ni kriva, da niso oddali stanovanja. Poleg tega je prav komično, kakšne omejitve postavljajo najemodajalci že v oglasih, kar je le še dodatek k vsem tem neurejenim razmeram. Na primer, iščejo večinoma samo nekadilske mlade pare, po možnosti brez malih živali, bog ne daj da si celo upaš imeti obiske.  Poleg tega dosti najemodajalcev vrže ven trenutnega najemnika, zato da lahko drugemu oddajo dražje, seveda stanovanja ob tem ne obnovijo, v večini primerov pa imajo oglede še v času, ko stari najemnik še biva tam, kar je sramota in živ dokaz, da pohlepu ni meja.  Tak je torej moj pogleda na stanje nepremičnin, veseli pa me da se gradi vedno več in več novih stanovanj, ker šele ko se bo teh nabralo neko zadostno število, bodo lastniki teh predpotopnih socialnih stanovanj iz Jugoslavije šele videli, kako manjvredna so ta stanovanja, do takrat pa bo, kakor pač je. Šele takrat bo najbrž viden padec cen navzdol nepremičnin na splošno, saj vendar ne more biti Slovenija nekaj posebnega, da za ceno hiše v Ameriki dobiš tukaj enosobni sekret."
    },
    {
        "role": "assistant_7",
        "message": "no vidiš, pa je tvoje razmišljanje že za novo temo:  trend cen stanovanj..  kaj menite, bojo kej padle, ker tole je nenormalno.."
    },
    {
        "role": "assistant_8",
        "message": "Kot so ti povedali, je enosobno stanovanje najmanj 35 m2 veliko in z zidom ter vrati ločeno spalnico, katera ima svoje okno. Pri dvosobnem pa je še ločena dnevna soba (kopal., kuhinja z jedilnim delom, dnevna, spalnica)."
    },
    {
        "role": "assistant_9",
        "message": "Moja ugotovitev: Večina najemodajalcev in prodajalcev stanovanj je še hujša od (pre)prodajalcev rabljenih avtomobilov."
    },
    {
        "role": "assistant_10",
        "message": "Zelo dvomim da bodo cene padle, ker gre za umetno prenapihnjeno ceno, ki jo načrtno vzdržujejo lastniki stanovanj in razne nepremičninske agencije. Če bodo padle (pa se to med inflacijo zagotovo ne bo zgodilo), bodo za neko minimalno vrednost, ki se pri trenutnem nakupu ne bi poznala. IMHO in govorim za stanovanja v Ljubljani."
    },
    {
        "role": "assistant_11",
        "message": "Samo ni mi logično zakaj hočeš najeti stanovanje, ki ne bo nikoli tvoje. Vzameta kredit in odplačujeta vsak pol ali po dogovoru. In če bo vse OK, bosta imela lastno stanovanje v desetih letih, ko pa bosta pričela plačevati najemnino sta v krogu najemnin in ne v krogu obrokov za kredit lastnega stanovanja.  Mogoče je pa moje razmišljanje napačno!"
    },
    {
        "role": "assistant_12",
        "message": ">> Zelo dvomim da bodo cene padle, ker gre za umetno prenapihnjeno ceno, ki jo načrtno vzdržujejo lastniki stanovanj in razne nepremičninske agencije.   ki imajo povezave v politiki, ki skrbi da na trgu ni dovolj prostih gradbenih zemljišč. Da se nebi slučajno preveč zidalo, da cene nebi preveč padle. V ljubljanskem cestnem obroču je dovol frej placa, da se tja preseli cela Slovenija. Problem so edino gradbena dovoljenja in zazidljive parcele. Raje zraven AC sejejo pščenico in vzgajajo grmovje, kot dovolijo postavit hišo.  To se mora spremenit in bojo cene človeške."
    },
    {
        "role": "assistant_13",
        "message": "WarpedOne> Raje zraven AC sejejo pščenico in vzgajajo grmovje, kot dovolijo postavit hišo.  Eni pa nimajo pojma, kaj govorijo, pa nihče ničesar ne naredi.  Kakšen travnik je bržkone res take vrste, kot praviš, vendar to ne bi v ničemer spremenilo cene - stanovanj ni premalo zato ker bi bilo premalo zemljišč, temveč zato, ker jim cena ves čas raste, saj lastniki raje obdržijo prazno stanovanje kot neke vrste obveznico, kot da bi ga prodali.  Rešitev je v ustrezni obdavčitvi bivalnih prostorov.  Mimogrede: Zajeten del \"zelenega dela\" Ljubljane je nezazidljiv iz povsem strokovno opredeljenih omejitev - npr. ob vodnih zajetjih ne sme biti intenzivne poselitve, vzhodni konec ljubljane ima velike površine rezervirane za začasno naselitev prebivalstva Ljubljane v primernu naravnih nesreč, na Barju investitorji sicer pozabljajo, da zidajo na Barju, zato se visoke gradnje bodisi manj izplačajo (če so pravilno zgrajene), bodisi se stroški vzdrževanja zaradi gibanja podlage dvignejo v nebo (saj ste verjetno že videli ceste v okolici nakupovalnih središč na Rudniku, ne?) in tako dalje. Skratka, Ljubljani nič ne manjka površin za gradnjo, manjkajo ji pa polna stanovanja."
    },
    {
        "role": "assistant_14",
        "message": "@assistant_13 ima prav. Če bi šla vsa prazna stanovanja v prodajo bi mehurček počil. Enkrat bo, ljudje mislijo da cena stanovanj ne more pasti. Nekateri se bodo jokali in prav je tako."
    },
    {
        "role": "assistant_12",
        "message": "Jure spet slabo bere. Neč novega.  Nism trdil da se folk MORA naselit v LJ, le da je že tam načeloma dovolj placa za vse. In da v celi Sloveniji ni nobenega pravega razloga za premalo stanovanj/hiš. Razen politike.  Nagradno vprašanje: koliko časa nucam za pridobitev gradbenega dovoljenja? In vseh ostalih papirjev?  Da so problem trenutno prazna stanovanja se zdi samo tebi. Jih je za vsaj za par 10x manj kot pa je potreb."
    },
    {
        "role": "assistant_15",
        "message": "Samo ni mi logično zakaj hočeš najeti stanovanje, ki ne bo nikoli tvoje. Vzameta kredit in odplačujeta vsak pol ali po dogovoru. In če bo vse OK, bosta imela lastno stanovanje v desetih letih, ko pa bosta pričela plačevati najemnino sta v krogu najemnin in ne v krogu obrokov za kredit lastnega stanovanja.   Vsekakor, trik je v temu, da imaš dovolj visoko plačo IN dovolj privarčevanih lastnih sredstev. 99% mladih družin pade pri enem izmed teh dveh pogojev. Večinoma se mlade družine rešujejo s finančnimi vložki babic in dedkov, tiste ki te možnosti nimajo, pa običajno živijo v najemu ali pri starših."
    },
    {
        "role": "assistant_13",
        "message": "WarpedOne> Nagradno vprašanje: koliko časa nucam za pridobitev gradbenega dovoljenja? In vseh ostalih papirjev?  Približno leto dni.  WarpedOne> Da so problem trenutno prazna stanovanja se zdi samo tebi. Jih je za vsaj za par 10x manj kot pa je potreb.  To ne drži. Praznih stanovanj (ki niso naprodaj) je v Ljubljani namreč okoli 20%, kar je precej več kot je trenutno potreb oziroma bi, če gre verjeti tistim, ki to računajo, cene padle za dobrih 40%, če bi ta stanovanja postala strošek za lastnika.  Poleg tega velja omeniti tudi dejstvo, da se v Ljubljani (in okolici) ogromno zida in da se nova stanovanja sicer takoj pokupi, vendar ta potem še vedno niso zasedena. Nekateri jih sicer dajo v najem, drugi pa kar vztrajajo na ceni, ki se jim zdi primerna, čeprav potem najemojemalcev ni od nikoder tudi več let."
    },
    {
        "role": "assistant_12",
        "message": ">> Praznih stanovanj (ki niso naprodaj) je v Ljubljani namreč okoli 20%  Če je tale podatek pravilen, zahteva odstop ministra za okolje in prostor. Kje si ga našel?"
    },
    {
        "role": "assistant_2",
        "message": "@kapravis  Pri 39 letih bi pričakoval, da si se že preselil v realnost, kjer je večina slovenceljnov.  Tudi jaz."
    },
    {
        "role": "assistant_13",
        "message": "WarpedOne> Če je tale podatek pravilen, zahteva odstop ministra za okolje in prostor. Kje si ga našel?  Bom poiskal zvečer. Reč je deklica prinesla z MOL-a, ko je pisala neke študije za urbanistični inštitut. Jaz sem mislil, da se hecajo, pa je očitno res."
    },
    {
        "role": "assistant_14",
        "message": "V Ljubljani je praznih cca. 14.000 stanovanj. Seveda je v interesu MOL da se gradijo nova naselja. Zato pa je skrajni čas da so naredili popis nepremičnin, naj jih že enkrat obdavčijo. Ni mi pa popolnoma jasno zakaj teh stanovanj ljudje ne prodajo..."
    },
    {
        "role": "assistant_16",
        "message": "Tisti, ki imajo prazna stanovanja v lasti so ponavadi starejši ljudje, ki se jih težko prepriča v prodajo, ali zaradi navezanosti na preteklost ali pač preprosto zato, ker jim ni treba.   Enako je z zemljišči okrog Ljubljane, kjer stare mame oz. starejši ljudje živijo napol v revščini, v propadajoči hiši, zraven pa toliko zemlje za 20 hiš. Ampak ne prodajo, ker imajo pač svoja prepričanja.   Sej se bo počasi to znormaliziralo, ali z davki ali pač ker bojo mladi ljudje dobili to podedovano. Ti pa že malo lažje računajo in imajo rajši 50 mio na računu za počitnice in malce lagodnejše živjlenje, kot pa imeti 'družinsko dediščino' v propadajoči hiši.  Vsaki, ki živi v hiši v okolici Ljubljane to vidi vsaj enkrat na leto, ko umre kakšna babica ali dedek, in kar naenkrat se hitro postavi ena, dve ali celo tri nove hiše na tisti parceli."
    },
    {
        "role": "assistant_17",
        "message": "Narod predvsem starejši in tudi nekateri mlajši, vedo da se zemlje ne prodaja, sploh če je ta v sklopu parcele kjr imaš svojo bajto.  Večina se vara ko misli (ko bodo opalili nenormalne davke na nepremičnine-parcele ipd) da bodo vsi padli v paniko in začeli razprodajat imetje ki so ga leta skup nosili. Nikol lepo bodo dvignli ceno in najemnine pa bo.   Prvo pa naj država vrne še nevrnjeno zemljo, ki jo je pobrala mlada sfrj, vrnu pa še noben, pa verjetno nisem edini ki čakam (čeprav vsi radi govorijo da denacionalizacija uspešno končana) končana bo takrat ko bom začel lahko zidat na parcelah s katerimi so 60 let gospodarli drugi."
    },
    {
        "role": "assistant_7",
        "message": "\"\"Vsekakor, trik je v temu, da imaš dovolj visoko plačo IN dovolj privarčevanih lastnih sredstev. 99% mladih družin pade pri enem izmed teh dveh pogojev. Večinoma se mlade družine rešujejo s finančnimi vložki babic in dedkov, tiste ki te možnosti nimajo, pa običajno živijo v najemu ali pri starših.\"\"  Moram edino tole zraven dodat.. Sicer drži, je pa res tudi to, da je precej lažje priti do denarja za stanovanje kot še pred nekaj časa.. Tale beseda \"lažje\" je sicer mal varljiva, ker je zadevo potrebno odplačevat, pa vseen. Moj kolega je s punco dobil pri banki stanovanjski kredit na celoten priliv, ki ga ima mesečno na tekoči račun, s tem da si je umetno povečal priliv v zadnjih 6 mesecih tako, da mu je mati nakazovala še dodatno 400€ . Seveda je denar dvignil in ji ga vrnil. Na banki pa so gledali celotne mesečne prilive. Potem pa je del kredita, ki sta ga dobila skupaj s punco ( oba sta naredila isto in vzela vsak cca pol kredita ) , zavaroval preko zavarovalnice, ostalo pa s hipoteko na stanovanje, ki ga je kupil. Kupil je pa stanovanje , veliko cca 56 kvadratov, mislim, pa , da se je šlo za ceno okrog 70000€. Seveda ne v centru LJ.. Kupil ga je v Kamniku, na Duplici.. Pa pravi, da z dvema normalnima dohodkoma ( cca po 750-800€ ) čist lepo shajata in vsak mesec ostane mal evrčkov za pršparat. Je pa vsekakor bolj fino, kot najem, saj dejansko ne veš, kdaj te bojo f++knil ven iz stanovanj, povišal najemnino, ne veš, a bi kupil kakšno pohištvo, prebelil..."
    }
]