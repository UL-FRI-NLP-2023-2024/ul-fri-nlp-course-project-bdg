[
    {
        "role": "user",
        "message": "Pozdravljeni,  pred cca. 2 meseca smo vgradili toplotno črpalko in sicer enofazno 8 kW. Do sedaj, do prvega resnejšega mraza nismo imeli težav z njo, po malo resnejšem mrazu pa so se nam pojavile težave z občasnim izpadom glavnih varovalk v hiši in sicer ob konicah. Do izpada ene izmed treh varovalk pride ob konici ko začne črpalka obratovati s cca. 4.8 kW. Na isto linijo kot črpalka je priključena še ena pečica, hladilnik z zamrzovalnikom, stacionarni računalnik, grelec v kopalnici ter nekaj manjših potrošnikov. Nazadnje, ko nam je izpadla varovalka razen hladilnika z zamrzovalnikom na tej veji ni bilo drugega večjega porabnika. Obračunska moč v hiši je 7 kW, varovalke pa so 3 x 20 A. Sedaj pa me zanima, ali bo glede na opisano, rešitev, da povečam glavne varovalke na 3 x 25 A ali je tudi tu še vedno lahko problem. Ali je potrebno poleg zunanjih varovalk povečati/zmanjšati tudi notranje varovalke ( na veji, kjer je TČ je sedaj 16A varovalka). Ali bi bilo pred menjavo glavnih varovalk vseeno dobro dobiti električarja da mi preveri vejo na katero je vezana TČ.  Prav lepo vas prosim za kakršen koli nasvet kaj nam je storiti, ne bi rad prvo zamenjal glavne varovalke na 3x25A ter plačeval drago spremembo, nato pa čez dan dva ugotovil, da to ni bilo dovolj.  Najlepša hvala, Andrej"
    },
    {
        "role": "assistant_0",
        "message": "8kW črpalka ima cca 2.5kW maksimalno električno moč, to je max 11A. Problem da ti ven meče je preobremenjena faza. Poglej kaj imaš na tej fazi vse priklopljeno in poskusi preurediti faze tako, da bodo večji porabniki porazdeljeni na vse tri faze. S povečanjem na 3x25A dovoda dobiš na fazo 5A več, kar ne pomeni da potem ne bo varovalka pregorela. Lahko pa tudi s tokovnimi kleščami malo premeriš tokove..."
    },
    {
        "role": "assistant_1",
        "message": "Še ena manj verjetna, a neredka možnost je, da ti nekje zamaka, ali voda ali kondenz.. Pri toplotni, če ni bila 100% inštalirana or. priklopljena, mogoče pri kakem drugem aparatu.  Meni je metalo ven, ker je recimo čisto malo začela puščati črpalka (pumpa :)) (sicer od centralne peči) in je bilo po menjavi le te ok."
    },
    {
        "role": "user",
        "message": "@assistant_1; hvala na odgovoru, vendar je ta opcija skorajda izključena. Težava je definitivno v preobremenjenosti faze, na katero je vezana TČ, to se vidi iz tega, da varovalko vrže ven samo občasno, ko se zgodi konica.  @assistant_0; tudi tebi hvala za odgovor, omenil si da ima TČ 2.5 kW maks. el. moč, iz merilca porabe energije je razvidno, da ob konici TČ vleče okoli 4.8 - 5.0 kW sicer za kratek čas. Kot si dejal, pa bo prej kot povečanje glavne varovalke na 3x25A bolje, da dobim električarja, kateri mi bo razbremenil fazo na kateri je TČ. Ali si mnenja, da glavne varovalke po razbremenitvi vseeno povečamo ali ne?  Hvala"
    },
    {
        "role": "assistant_2",
        "message": "...Na isto linijo kot črpalka je priključena še ena pečica, hladilnik z zamrzovalnikom, stacionarni računalnik, grelec v kopalnici ter nekaj manjših potrošnikov...  Že ta obremenitev je lahko kritična za 20 A varovalke. Če živiš v enostanovanjski hiši potem imaš skoraj vse najmočnejše porabnike na tej fazi. Ostane ti še štedilnik ter pralni in pomivalni stroj (pa kakšen drobiž).  Poskusi najti najmanj obremenjeno fazo in daj nanjo toplotno črpalko. Če bo stvar potem delovala boš hitro opazil. A sam mislim, da stanovanjska hiša, katera za kuhanje uporablja elektriko in za ogrevanje TČ pod 25 A skoraj ne more shajati. Pa še tu je potrebna pametna porazdelitev porabe po fazah in pametna izbira notranjih varovalk.  PS- sam imam npr. IR grelnik v kopalnici in pralni stroj vezano na skupno 10 A varovalko. Vsak porabnik posebej deluje brez problemov, če pa se vključit oba skupaj pa izpade 10 A varovalka v hiši in ne 20 A zunaj."
    },
    {
        "role": "assistant_3",
        "message": "Toplotno črpalko daj na ločeno varovalko, brez ostalih zadev.  Ne vem zakaj ti tega že prej niso naredili ..."
    },
    {
        "role": "assistant_4",
        "message": "@assistant_1 - če bi bil problem v kratkem stiku, potem ne bi metalo pancarke ven. Fazo imaš preobremenjeno, to je dejstvo. Glede na spremembo porabnikov, je seveda treba napeljavo prilagoditi novi situaciji.  EDIT: @user - pa najbrž je linija precej preobremenjena, ker pancerke ne odletijo ob majhni kratkotrajni špici. V izogib požaru na napeljavi priporočam, da čimprej pripraviš nov načrt elektro inštalacije, z na novo prerazporejeno bremenitvijo po fazah."
    },
    {
        "role": "assistant_0",
        "message": "4.8 ali 5kW porabe je lahko samo špička katera pa ne bo odkurila pancerke. Je pa dejstvo, da če je zraven še pečica ali bojler na isti fazi pa zaradi tega odkuri varovalko. 3x20A je več kot dovolj za enodružinsko hišo, ne na 3x25A ker bo samo strošek večji. Enega električarja (pa ne uradno je predrago) pa naj malo pogleda kaj je kam vezano in naj uredi porabe po fazah.  LP"
    },
    {
        "role": "assistant_1",
        "message": "@assistant_4 je 9. dec 2014 ob 12:30 izjavil:@assistant_1 - če bi bil problem v kratkem stiku, potem ne bi metalo pancarke ven.   Res je. Spregledal da gre za pancarke."
    },
    {
        "role": "assistant_5",
        "message": "Tako kot so že nekateri ugotovili. Preobremenjeno imaš fazo, zato je potrebno v razdelilcu urediti enakomernost obremenitve po fazah. Bolj kot povečanje priključne moči se ti splača vgraditi limitorje toka za vsaki fazo, ki ti v primeru preobremenitve izklopi manjpomembne tokokroge in jih po dolečenem času, ko preobremenitev izgine, ponovno priklopi."
    },
    {
        "role": "assistant_6",
        "message": "@assistant_5 je 9. dec 2014 ob 13:51 izjavil:splača vgraditi limitorje toka za vsaki fazo,  Interesantno ... tudi to obstaja? Lahko link na kak konkreten izdelek, da vidim, kako to izgleda?"
    },
    {
        "role": "assistant_5",
        "message": "Jaz sem vgradil že pred leti ABB limitor tip system proM LSS1/2. Sem pa nekje zasledil, da imajo sedaj podobno tudi pri Schneider electric. Linka nimam, lahko pa poguglaš na ABB slovenije (ali TDR Trading) in Schneider electric Slovenija in tanm povprašaš."
    },
    {
        "role": "assistant_2",
        "message": "@user je 9. dec 2014 ob 10:20 izjavil:Težava je definitivno v preobremenjenosti faze, na katero je vezana TČ, to se vidi iz tega, da varovalko vrže ven samo občasno, ko se zgodi konica.    Iz tega sklepam, da ima vgrajene omejevalce toka in ne NV varovalk. 20 A NV varovalke ne pregorijo niti pri jakosti 32 A toka, medtem ko so omejilci toka nastavljeni precej bolj natančno in izklopijo mnogo prej, kot pregori NV varovalka (pancerka). Če so omejilci toak vgrajeni imamo na vratim merilne omarice nameščeno tipko za njihov ponovni vklop. Če pa jih nimamo, pa moramo za vsako menjavo varovalke klicati dežurnega in menjavo kar mastno plačati.  V primeru, da omejilcev toka ni vgrajenih potem bo problem rešljiv s prerazporeditvijo faz, če pa so, pa bo verjetno potrebno izvesti prerazporeditev porabnikov in povečati priključno moč."
    },
    {
        "role": "assistant_5",
        "message": "Zanimivo, da si primerjavo dal ravno za 32A, kar je točno 1,6 x 20 A, kar pomeni tok, pri katerem varovalka zanesljivo odklopi"
    },
    {
        "role": "assistant_7",
        "message": "Ne vem, zakaj prodajalec že na začetku ni razjasnil problema. Če je možnost 3f priklopa, zakaj nisi vzel 3f toplotne? Tako bi vse delalo na 400V pa še porazdelilo bi se. Pri meni gre poraba max. do 3A po fazi pa imam precej močnejšo zadevo.   Kar je, je. Sedaj bo treba pregledat, katera faza je najmanj obremenjena. V vsakem primeru pa dvigni glavne varovalke vsaj na 25A. Seveda, če ti inštalacija to sploh dovoljuje."
    },
    {
        "role": "assistant_3",
        "message": "Počasi se bodo morali ljudje navaditi da se za vse na 2kW stroije jemlje 3 fazni priklop. Če je seveda možen ..."
    },
    {
        "role": "assistant_8",
        "message": "Pancerka lahko odleti tudi pri manjšem toku kot je zgoraj napisano. Res zdrži večji tok samo to ne traja dolgo časa. Če je varovalka obremenjena se rahlo greje če je tega dovolj po potem pregorela hitreje, kot če bi bila hladna - torej neobremenjena, pa bi jo potem za kratek čas preobremenil."
    },
    {
        "role": "assistant_2",
        "message": "@assistant_8 je 9. dec 2014 ob 22:23 izjavil:Pancerka lahko odleti tudi pri manjšem toku kot je zgoraj napisano. Res zdrži večji tok samo to ne traja dolgo časa. Če je varovalka obremenjena se rahlo greje če je tega dovolj po potem pregorela hitreje, kot če bi bila hladna - torej neobremenjena, pa bi jo potem za kratek čas preobremenil.  Varovalka pregoreti najkasneje v 1 uri, če je preobremenjena za več kot 10 %. Potem pa čas prekinitve potencialno pada.  Vsakič ko varovalko močneje obremenimo (postane topla) pride do izparevanja kovine in zmanjševanja preseka vodnika v varovalki. Tako stare in večkrat močneje obremenjene varovalke lahko pregorijo pri bistveno nižjem toku kot nove. Torej priključimo nov električni porabnik (npr. TČ) in ta med zagoni in preizkusi dela normalno. Po nekaj dnevih ali tednih ali mesecih pa puf pregori varovalka, pri tem pa niti ni nujno, da bi npr. TČ imela maksimalno bremenitev ampak ima zgolj povprečno."
    },
    {
        "role": "assistant_9",
        "message": "Pri 1,6In bo pancerka NV00 odletela šele po dobri uri, torej 20A pancerka pri 32A. 10% preobremenitve bi pa morala zdržati praktično v nedogled, oziroma vsak toliko časa, da špica mine, ker štedilnik itd sigurno ni priklopljene več kot kakšno uro ali dve.    OP mora imeti tisto fazo _konkretno_ preobremenjeno. Rešitev je jasno, da se TČ premakne na najmanj obremenjeno fazo. Ali pa da se vse ostale večje porabnike veže na skupno 10A varovalko, ki bo ven zmetala stvari, preden bo šla pancerka.  Čudno da 8kW toplota vleče več kot 4kW, očitno se v tem času vklaplja še dodatni električni grelec?"
    },
    {
        "role": "user",
        "message": "Pozdravljeni,   evo, da poročam dogovor današnjega obiska električarja vezano na moj problem. Dogovorila sva se tako, kot smo predvidevali, potegne se svoja samostojna veja TČ na svojo varovalko, maksimalno se ta faza razbremeni večjih porabnikov, enako se potem večje porabnike porazdeli po ostalih dveh fazah. V kolikor nam to uspe, verjetno ne bo potrebno niti pojačevati glavnih varovalk na 3x25 A oziroma se povečevalo naknadno, če se bo izkazalo, da je le to potrebno. Zaenkrat bova rešila ta del, ob prvem prostem času pa bova zamenjala še staro omarico (pancarke) s novimi FID sklopkami.   Hvala vsem skupaj za nasvete in pomoč, Andrej"
    },
    {
        "role": "assistant_10",
        "message": "Upam, da vam bo pomagalo. Mi imamo 3x25 A pa nam kljub temu vrže varovalko ven. Smo že dogovorjeni, da bomo dali 3x32 A in upam, da bo pomagalo. Je pa razlika, da je pri nas dvostanovanjska hiša in je problem že, ko eden ima pečico vklopljeno, drugi pa vklopi indukcijsko, ki precej toka pobere. Nato pa sledi mrk... Imamo pa novo napeljavo in tudi peč ima potegnjen svoj kabel (imamo na trifazno) in kljub temu ne pomaga."
    },
    {
        "role": "user",
        "message": "@assistant_10, to je pa vseeno čudno da vam ven meče glede na opisano. Ali morda veš kolikšni so stroški samega povečanja moči in koliko se to mesečno pozna na računu?  Hvala"
    },
    {
        "role": "assistant_11",
        "message": "8kW toplotna črpalka pomeni, da od sebe da cca 8kW toplotne moči pri npr. A2/W35 oz. A7/W35. In tam je izkoristek relativno visok. Kompresor pa ne deluje na polni moči. S padanjem temperature se mora moč kompresorja malo povečati(s tem pa se tudi poraba el. energije).  Ste se že kaj poigrali z nastavitvami? Največkrat je problem delovanje kompresorja pri polni moči sočasno z vklopom grelcev(odtaljevanje ali izjemno nizka zunanja temperatura). Določene črpalke dopuščajo spremembe intervalov, s katerimi ne potrebujemo večje priklopne moči.  Cca 1 mesec nazaj sem imel pri stranki podoben problem: -12kW t.č.(nazivna toplotna moč), 3-fazna -4kW grelec  Priključek je bil 3x16A. Ker(zdaj že bivši) poslovni partner ni preveril priklopne moči, je črpalko na vsake 40min(cikel, po katerem se začne odtaljevanje pri negativnih temperaturah) vrglo ven. nato smo spremenili nastavitve da se grelec in kompresor nikoli ne moreta srečati, pa je problem rešen.  edit:typo"
    },
    {
        "role": "user",
        "message": "Hammer, sam imam Mitsubishi Electric Zubadan pa ne poznam, da bi te nastavitve obstajale oz. kje se pride do teh nastavitev. Tudi ne vem kateri grelec si mislil, defrost zunanja enota dela s pomočjo freona in ne grelca."
    },
    {
        "role": "assistant_11",
        "message": "Bom si malo prebral njihove specifikacije, pa ti javim."
    },
    {
        "role": "user",
        "message": "ok hvala!"
    },
    {
        "role": "assistant_11",
        "message": "Imaš mogoče tole kombinacijo: notranja enota: PLA-RP71BA2 zunanja enota: PUHZ-HRP71VHA2"
    },
    {
        "role": "user",
        "message": "Hammer, imam zunanjo enoto PUHZ-SHW80VHA notranje enote nimam, ker sem sam izdelal kurilnico torej regulacija, toplotni izmenjevalec, obtočna črpalka, flow switch, in vsi preostali drobni elemeti, kateri gredo zraven."
    },
    {
        "role": "assistant_11",
        "message": "Ok, vidim da ta opcija z grelci tu ne pride v upoštev. Kakšno pa imaš nastavljeno izhodno temperaturo(dvižni vod)? Če bi jo znižal, bi sicer črpalka delala dlje časa pri manjši moči(in višjem COP). Objekt pa boš vseeno segrel."
    },
    {
        "role": "user",
        "message": "Sedaj ima nastavljeno na precej nizko za radiatorsko gretje in sicer 45 stopinj, zaenkrat zadostuje, imam tudi 160 l zalogovnik, tako, da mi non stop vzdržuje vodo 45 stopinj, kot rečeno za zdajšnje temeprature še gre, ko zahladi bom moral ali dvigniti temp. vode na 50 ali pa podaljšati čas ogrevanja, bom videl,..."
    },
    {
        "role": "assistant_0",
        "message": "Jao kje najdete \"zumbadane\", pa odtajevanje z el. grelci. Zanimivo kaj vse dandanes kupijo ljudje. Drugače pa 8kW TČ težko kje najdeš trofazno, nekje nad 10kW se začnejo.  Kot omenjeno zgoraj, razbremeni fazo za TČ, če imaš slučajno še kak el. grelec za STV ga obvezno daj na drugo fazo. Pohvale da nisi kupil notranje enote. Črpalko krmiliš z 0-10V?"
    },
    {
        "role": "assistant_10",
        "message": "Ja nasa je 12kw pa zato tudi mece. Ampak malo sumim da bo pomagalo, ce boste posebno varovalko/napeljavo dali. Kolk drazje bo prislo se ne vem, ker se je oce menil. Ta teden pridejo pa ko kaj vec zvem, pa porocam."
    },
    {
        "role": "assistant_12",
        "message": "FID nima prav nič z varovalkami, ne vem, kakšnega električarja imaš?  Vsi predhodniki so pravino povedali, da varovaka pač ne odklopi pri In (takrat ne sme) temveč pri x-krat In, torej pri večjem toku pač prej... imaš tudi varovalke po hitrosti različne (npr. zajček vs polžek, kot v starih časih).               @user je 10. dec 2014 ob 10:45 izjavil:Pozdravljeni,   evo, da poročam dogovor današnjega obiska električarja vezano na moj problem. Dogovorila sva se tako, kot smo predvidevali, potegne se svoja samostojna veja TČ na svojo varovalko, maksimalno se ta faza razbremeni večjih porabnikov, enako se potem večje porabnike porazdeli po ostalih dveh fazah. V kolikor nam to uspe, verjetno ne bo potrebno niti pojačevati glavnih varovalk na 3x25 A oziroma se povečevalo naknadno, če se bo izkazalo, da je le to potrebno. Zaenkrat bova rešila ta del, ob prvem prostem času pa bova zamenjala še staro omarico (pancarke) s novimi FID sklopkami.   Hvala vsem skupaj za nasvete in pomoč, Andrej"
    },
    {
        "role": "assistant_13",
        "message": "@assistant_3 je 9. dec 2014 ob 17:15 izjavil:Počasi se bodo morali ljudje navaditi da se za vse na 2kW stroije jemlje 3 fazni priklop. Če je seveda možen ...   na 16A varovalko lahko daš komot 3500W, edini problem je, če je kakšen motor, ali kaj takega, ker potegne veliko več ob zagonu. če so stare varovalke na nitko, potem še nekako gre, če so pa avtomatske, pa ponavadi ljudje vedno izberejo tahitre in se potem čudijo, zakaj ven meče..."
    },
    {
        "role": "assistant_11",
        "message": "@assistant_0: Odtaljevanje s pomočjo el. grelcev(skupaj s kompresorjem in 4-potnim ventilom) je dosti bolj uporabno, kakor brez grelcev. Potrebno je upoštevati, da je celoten sistem brez grelcev pri odtaljevanju pod večjim tlakom in s tem tudi podvržen okvaram."
    },
    {
        "role": "assistant_4",
        "message": "@assistant_13 - tudi to gre brez problema z avtomatskimi varovalkami. Pač uporabiš C ali D razred."
    },
    {
        "role": "assistant_5",
        "message": "S C še bolj pa z D karakteristiko inštalacijskih odklopnikov je potrebnio biti kar previden. Ni problem izklopa kratkih stikov, problem je preobremenitveni del. Če je upornost kratkostične zanke prevelika, bi bila vgradnja IO s takšnimi karakteristikami nevarna."
    },
    {
        "role": "assistant_14",
        "message": "@assistant_0 je 10. dec 2014 ob 19:12 izjavil:Jao kje najdete \"zumbadane\", pa odtajevanje z el. grelci. Zanimivo kaj vse dandanes kupijo ljudje. Drugače pa 8kW TČ težko kje najdeš trofazno, nekje nad 10kW se začnejo.  Kot omenjeno zgoraj, razbremeni fazo za TČ, če imaš slučajno še kak el. grelec za STV ga obvezno daj na drugo fazo. Pohvale da nisi kupil notranje enote. Črpalko krmiliš z 0-10V?   Hmm, moja TČ je 6kW, pa je trofazna..."
    },
    {
        "role": "assistant_13",
        "message": "@assistant_4 je 11. dec 2014 ob 06:49 izjavil:@assistant_13 - tudi to gre brez problema z avtomatskimi varovalkami. Pač uporabiš C ali D razred.   Vsekakor - saj sem napisal, da ljudje ponavadi uporabijo občutljivejši razred..."
    },
    {
        "role": "user",
        "message": "Mitsubishi Electric je prva trofazna TČ pri 12 kW - ŽAL !"
    },
    {
        "role": "assistant_15",
        "message": "@assistant_5 je 11. dec 2014 ob 08:10 izjavil:S C še bolj pa z D karakteristiko inštalacijskih odklopnikov je potrebnio biti kar previden. Ni problem izklopa kratkih stikov, problem je preobremenitveni del. Če je upornost kratkostične zanke prevelika, bi bila vgradnja IO s takšnimi karakteristikami nevarna.  Nevarno je vgrajevanje elementov \"na pamet\".   Pravilno je: 1) ustrezno načrtovanje (usklajevanje investitorjevih želj, tehničnih pravilnikov, ekonomike...) 2) strokovna vgradnja 3) preskus, meritve"
    },
    {
        "role": "assistant_16",
        "message": "@assistant_11 je 10. dec 2014 ob 12:09 izjavil:8kW toplotna črpalka pomeni, da od sebe da cca 8kW toplotne moči pri npr. A2/W35 oz. A7/W35. In tam je izkoristek relativno visok. Kompresor pa ne deluje na polni moči. S padanjem temperature se mora moč kompresorja malo povečati(s tem pa se tudi poraba el. energije).  Ste se že kaj poigrali z nastavitvami? Največkrat je problem delovanje kompresorja pri polni moči sočasno z vklopom grelcev(odtaljevanje ali izjemno nizka zunanja temperatura). Določene črpalke dopuščajo spremembe intervalov, s katerimi ne potrebujemo večje priklopne moči.  Cca 1 mesec nazaj sem imel pri stranki podoben problem: -12kW t.č.(nazivna toplotna moč), 3-fazna -4kW grelec  Priključek je bil 3x16A. Ker(zdaj že bivši) poslovni partner ni preveril priklopne moči, je črpalko na vsake 40min(cikel, po katerem se začne odtaljevanje pri negativnih temperaturah) vrglo ven. nato smo spremenili nastavitve da se grelec in kompresor nikoli ne moreta srečati, pa je problem rešen.  edit:typo  mogoče obstajajo take nastavitve za toplotno črpalko de dietrich AWHP MIT-IN iSystem? imam tudi problem z izpadanjem varovalke ko je zunaj hladnejše,toplotna je ločena na svojo varovalko 20A glavne so pa 3x25"
    },
    {
        "role": "assistant_7",
        "message": "A ti vrže ven, ko imaš vklopljen kakšen hujši porabnik? A je toplotna enotazna? Če bi bila 3f ne bi bilo problem."
    },
    {
        "role": "assistant_16",
        "message": "toplotna je na svoji varovalki,štrom pa je 3 fazni pancrke 3x25 do zdej ko ni bilo takega mraza je vse delalo normalno,zdaj ko je bilo par dni bolj mraz mi jo je metalo vn(samo toplotno)..."
    },
    {
        "role": "assistant_7",
        "message": "Se pravi, imaš 1f toplotno. Moral boš dvignit moč varovalk. Ne gre drugače.  Prodajalci prodajo vse mogoče, da bi pa takoj opozorili na glavni problem, se jim pa j.....e."
    },
    {
        "role": "assistant_17",
        "message": "Problem je zato, ker ti zdej občasno vklopi tudi dodatne grelce na zunanji enoti, to pa potegne dodatnega štroma ... Yup, bo treba močnejšo varovalko ..."
    },
    {
        "role": "assistant_7",
        "message": "Mogoče še dodam. Če se slučajno vklapljajo grelci, pomeni, da je nekdo pošteno zasral pri izračunih. Zadeva mora do -20C delat brez podpore grelcev.  Res je smešno, da se pri dalnoročnih nakupih špara. Vzame se raje eno ali celo dve stopnji močnejšo zadevo pa imaš mir. Res, da daš 500EUR več. Jih pa hitro dobiš nazaj."
    },
    {
        "role": "assistant_18",
        "message": "So na zapisniku o zagonu kakšne opombe v zvezi z el. instalacijo? Če je sistem še v garanciji, pokliči prodajalca, oz. instalaterja.  Če je sistem starejši in se prejšnja leta to ni dogajalo, kliči servis.  Glede na to stran zamenjava glavnih varovalk 3x25A z 3x32A pomeni povečanje obračunske moči iz 10kW na 22kW.  Če imaš eno od teh toplotnih črpalk. Kateri model, oz kakšne moči je tvoja (navodila stran 29)? Varovalka za TČ je 20A, glavne varovalke so 3x25. Katera varovalka \"izpade\" 20?, ali 25A ?  Kakšna je ta varovalka. Taljiva, odklopnik (avtomatska). Katera karakteristika ?"
    },
    {
        "role": "assistant_9",
        "message": "@assistant_16 je 6. jan 2016 ob 22:40 izjavil:toplotna je na svoji varovalki,štrom pa je 3 fazni pancrke 3x25 do zdej ko ni bilo takega mraza je vse delalo normalno,zdaj ko je bilo par dni bolj mraz mi jo je metalo vn(samo toplotno)... Kaj pa če bi napisal, katero TČ sploh imaš? Tudi če imaš enofazno in grelce hkrati nima kaj ven metat 25A pancerke. Jaz imam enofazno 8kW (povleče max 2,5kW) in zraven še 3x2kW trofazne grelce, pa ni niti najmanjšega problema na 3x20A priklopu.  Torej ti imaš verjetno še neke druge porabnike zvezane na isto fazo oziroma imaš morda celo grelce zvezane na eno fazo. Seveda pa je tudi TČ narobe dimenzionirana ali pa nastavljena, če vklaplja grelce pri -5°. Jaz sem si nastavil, da grelce vklopi šele pod -20°, za sanitarno vodo pa pod -10°."
    },
    {
        "role": "assistant_19",
        "message": "@user je 9. dec 2014 ob 08:57 izjavil:Pozdravljeni,  ...enofazno 8 kW.    Zakaj ne trifazne?"
    },
    {
        "role": "assistant_5",
        "message": "@assistant_18 je 6. jan 2016 ob 23:47 izjavil:Szamenjava glavnih varovalk 3x25A z 3x32A pomeni povečanje obračunske moči iz 10kW na 22kW.  In seveda fiksni mesečni strošek za priključno moč 22 kW. Prav smešno je, kako ljudje \"šparajo\" pri gradnji in nakupih in s kakšno lahkoto si potem povečujejo stroške. Zamenjava varovalke z večjo jakostjo, pomeni tudi preverbo ustreznosti preseka obstoječega napajalnega kabla, sicer bo če kakšno leto ali dve škoda bistveno večja od pregoretja varovalke. Pregoretje varovalke je posledica, ki ima svoj vzrok in tega je potrebno poiskati. Na tem forumu je za podobne težave bilo danih že nešteto dobrih nasvetov, da je potrebno najprej urediti enakomernost obremenitve po fazah in šele nato razmišljati o povečanju priključne moči."
    },
    {
        "role": "assistant_20",
        "message": "Nisem prečital vseh prispevkov v tej temi, vseeno pa imam vprašanje glede TČ in glavnih varovalk. Nameravam namreč montirati enofazno 9kW TČ brez grelcev in bi povečal obremenitef ene faze za cca15A. Ker imam vhodne samo 16A trifazno in mi zadostuje za trenutne potrebe- tudi cirkularka dela BP . Ali je možno pri ponudniku el energije in SODO povečati samo na eni fazi glavno varovalko na 25 A in s tem tudi priključno moč samo na tej fazi na kateri bi bila priklopljena TČ in še nekaj ne preveč močnih porabnikov, ostale močnejše bi pa smiselno prerazporedil na drugi dve fazi z manjšimi varovalkami. Je to že kdo izpeljal v praksi. LP"
    },
    {
        "role": "assistant_9",
        "message": "Samo na eni fazi seveda ni možno povečati priključne varovalke. Na 3x16A bo kar kriza z enofazno TČ, razen če kuhaš na plin in boš tudi sicer zelo pazil na sočasnost uporabe ostalih aparatov. Že sama TČ bo lahko povlekla nekje 15A, npr. ob gretju SV. Vse ostalo razen kakih luči, moraš prestaviti na ostali 2 fazi in pazit, kaj priklapljaš. Npr. pomivalc in pralni imata skupaj lahko skoraj 20A."
    },
    {
        "role": "assistant_21",
        "message": "Sem imel v hiši 3x20A pa sem moral ob montaži TČ povečati na 3x25A. Poglej v specifikacije koliko lahko TČ maksimalno porabi ob zelo mrzlih dnevih pozimi. Pri moji so mi monterji rekli, da v ekstremnih pogojih rabi celo 23A in da naj grem za vsak slučaj na 25A."
    },
    {
        "role": "assistant_22",
        "message": "Povečaj na 3 x 20A,ker je naročnina enaka in boš imel dovolj."
    },
    {
        "role": "assistant_20",
        "message": "Kakšne so ovire da ne morem povečati varovalke samo na eni fazi?? Je zakonodaja taka? Bom kontaktiral SODO če ni bolj detajlne razlage, tehnično je čisto enostavno, števcu je tudi vseeno. Moja TČ bo brez dodatnih el. grelcev, v hudem mrazu bo grela peč na pelete. LP"
    },
    {
        "role": "assistant_5",
        "message": "Želim ti veliko sreče pri kontaktiranju SODO-ja.  Sicer pa lahko zaprosiš za soglasje za priključitev še za enofazni priključek in boš imel vse rešeno. Da bi pa imel v trifaznem sistemu enega odjemnega mesta obračunsko varovalko večje jakosti pa kar pozabi. Tehnično je seveda enostavno, spremeniti zakonsko regulativo pa nemogoče. Samo takole za občutek: Spremeniti bi moral tarifne postavke za distribucijski sitem, ki ga določa Agencija za energijo in vse akte, ki Agenciji to dovoljujejo oz. od nje zahtevajo, kar pomeni cel kup odlokov do Energetskega zakona."
    },
    {
        "role": "assistant_23",
        "message": "Zakaj rinete v 1 fazno izvedbo, če so na trgu na voljo 3 fazne. In skoraj vsaka hiša ima 3 fazni priklop."
    },
    {
        "role": "assistant_3",
        "message": "Vsaj normalna ..."
    },
    {
        "role": "assistant_20",
        "message": "Ne rabim 15 kW TČ, mi je 9 zadosti te so pa povečini enofazne in cenejše verzije. Tudi reveži bi se radi greli TČ. Za 3k€ dobiš kar ok TČ. Če se ne motim imajo tudi enofazne TČ v inverter izvedbi trifazne kompresorje vodene z trifaznim frekvenčnim regulatorjem? Don Kiho-ovska bitka z SODOm, zgleda da bo tako. Dinozavri v tretjem tisočletju. LP"
    },
    {
        "role": "assistant_9",
        "message": "Pa kaj trmoglaviš, kaj natančno bi pridobil, če bi imel 2x16 in 1x20A? Zaračunali ti bodo isto. Že zdaj plačuješ isto kot bi za 3x20A."
    },
    {
        "role": "assistant_23",
        "message": "Za reveže so tudi subvencije.  https://www.ekosklad.si/prebivalstvo/pr...  ZERO 500  Subvencija  Subvencija za Socialno šibko gospodinjstvo  Pogoj Zamenjava sistema priprave tople vode  Višina subvencije 100% vrednosti naložbe  Rok za oddajo vloge Pred pričetkom del"
    },
    {
        "role": "assistant_5",
        "message": "No ja, pa še nekaj je. Verjetno OP govori o toplotni oz. hladilni moči, medtem ko je električna moč ca tretjino manjša.  Se pa pri obračunskih varovalkah 16 A pojavlja vprašanje selektivnosti. Večkratno pregoretje obračunskih varovalk zna hitro biti dražje od omrežnine za eno stopnjo večjih varovalk."
    },
    {
        "role": "assistant_24",
        "message": "Povečanje glavnih v okviru soglasja (če je npr. slednje izdano za 3x20, trenutno aktivno pa 3x16) je eno.  Povsem drugače pa je povečanje iz 3x20 na 3x25, če je soglasje za 3x20. Enako kot če je trenutno soglasje 3x16 z varovalkami 3x16, rad bi pa varovalke 3x20.  Ampak eni radi poenostavljajo, ker živijo v svetu brez birokracije in monopolizma, kjer je bolje 2x16+20 kot 3x20  Števec vse prenese, podnožja varovalk tudi. SODO se pa drži svojih procedur in potrošnika stisne za kokošje proizvode čim ga lahko. Pa lahko jamraš na PSS ali S-T ali še kje."
    },
    {
        "role": "assistant_3",
        "message": "Elektro Ljubljane načeloma ne komplicira.  So dovolj prijazni, da jo ti prave papirje, sam ponavadi je treba dvigniti rit in iti tja na šalter.  Punce so prijazne.  Z drugimi elektro firmami nimam izkušenj..."
    },
    {
        "role": "assistant_23",
        "message": "https://www.sodo.si/sl/za-dobavitelje/o...  Vse ureja SODO. Elektro distrubucije so samo izvajalci.   Povečanje jakosti varovalk se izvede tako, da moraš plačati novo soglasje in upoštevati vse morebitne spremembe, ki jih zahtevajo (npr. obnova priključka), nato pa imaš še vsak mesec za plačat višjo položnico."
    },
    {
        "role": "assistant_2",
        "message": "@assistant_20 je 12. maj 2021 ob 10:07 izjavil:Ne rabim 15 kW TČ, mi je 9 zadosti te so pa povečini enofazne in cenejše verzije. Tudi reveži bi se radi greli TČ. Za 3k€ dobiš kar ok TČ. Če se ne motim imajo tudi enofazne TČ v inverter izvedbi trifazne kompresorje vodene z trifaznim frekvenčnim regulatorjem? Don Kiho-ovska bitka z SODOm, zgleda da bo tako. Dinozavri v tretjem tisočletju. LP  Marsikatera 15 kW TČ nižjega ranga in cene da od sebe manj energije kot 9 kW TČ višjega ranga in zato dražja. Zlasti je to pomembno pri ogrevanju z radiatorji. Zato ne glej TČ po nazivni moči ampak po tem, kakšno moč dajo od sebe pri npr. -15°C zunaj do katerega minusa ti lahko zagotavlja temperaturo vode npr. 55°C. Četudi boš v večjem mrazu uporabljal peč na pelete in bo takrat TČ počivala bodo ti podatki vseeno dali sliko o kvaliteti TČ."
    },
    {
        "role": "assistant_20",
        "message": "Pri -15°C nobena TČ ne dela brez grelcev, mogoče dvostopenjska, povečini že pri -7 vklopijo grelce in se drago greješ, je bolje zalaufat pelete ali drva."
    },
    {
        "role": "assistant_9",
        "message": "Od kje si pa ti zdaj uletel?  Ne nobena, razen očitno moje in še nešteto drugih, ki grelcev sploh vgrajenih nimajo. 2017 in 2018, ko je bilo pri nas -17°, Tmax pa nekje -8, je bilo v bajti tistih želenih 21,5°, v bojlerju pa topla voda, tako kot vedno. Brez kakršnihkoli grelcev."
    },
    {
        "role": "assistant_25",
        "message": "Tudi mi nimamo grelcev ob TČ... PA sej to je tipično za kurjače, da povečini nimajo pojma o TČ, samo kar so od drugih slišali in selektivno prebrali, potem pa to (ne)znanje delijo naprej. Podobno kot za grelce tudi mislijo, da rabijo vsaj 60-70 stopinj vodo in dvokompresorsko TČ na radiatorjih."
    },
    {
        "role": "assistant_23",
        "message": "Jah, če nima grelcev pa spremeni smer toplote (od znotraj nazaj ven) in s pridobljeno toploto od znotraj malo segreje zunanjo enoto, da se odtaja. Ni zastonj kosila, ljudje. So samo razne opcije, kako se to dela."
    },
    {
        "role": "assistant_26",
        "message": "Ti res nimaš pojma o čem govoriš. Eno je odtajevanje, to je lahko tudi pri plusu, drugo pa grelci, ki pomagajo gret vodo, ko TČ več ne zmore. To si daš ali ne, po želji."
    },
    {
        "role": "assistant_27",
        "message": "Defrosti so ponavadi pri temperaturi okoli ledišča."
    },
    {
        "role": "assistant_9",
        "message": "Defrosti so vedno, ko temperatura uparjalnika pade pod temperaturo rosišča in hkrati pod 0°C. To pa se začne nekje od +7° navzdol. Seveda so defrosti tudi pri -15°, sploh ko je megla."
    },
    {
        "role": "assistant_23",
        "message": "Če TČ ne zmore najnižjih temperatur, pomeni, da je bila izbrana napačna oz. premalo močna. Kar je napaka projektanta.  Oziroma \"projektanta\". Pri nas itak nobeden ne projektira, samo prodajajo in montirajo nekaj na hojladri. Kot, da so munjeni."
    },
    {
        "role": "assistant_9",
        "message": "To je res. TČ ne projektirajo, ampak pride naključni inštalater in vrže ven neko moč TČ, glede na to kaj ponavadi prodaja. In to vsak inštalater vrže ven drugo cifro.  Seveda pa se lahko tudi projektira poddimenzionirano, z namenom pokrivanja konic z električnim grelcem. Ampak kot sem spoznal do zdaj, mi tako dimenzioniranje ni všeč. Ker večja naprava laufa precej tišje pri nižjih obratih. Enaka primerjava kot 1,0L NA bencinar vs. 3,0TDI na avtocesti."
    },
    {
        "role": "assistant_3",
        "message": "TČ pri nas \"projektirajo\" ljudje, ki so komaj naredili osnovno šolo..."
    },
    {
        "role": "assistant_28",
        "message": "In jo prodajajo nerazgledanim inženirjem.  Just good business."
    },
    {
        "role": "assistant_2",
        "message": "@assistant_23 je 1. jul 2021 ob 13:48 izjavil:Če TČ ne zmore najnižjih temperatur, pomeni, da je bila izbrana napačna oz. premalo močna. Kar je napaka projektanta.  Oziroma \"projektanta\". Pri nas itak nobeden ne projektira, samo prodajajo in montirajo nekaj na hojladri. Kot, da so munjeni.   Niso vsega krivi projektanti ali izvajalci del. Pri menjavi sistema ogrevanja pa običajno sodeluje le izvajalec del in naročnik brez projektanta. Proizvajalci različno navajajo moč TČ. Eni jo podajajo pri režimu +7°C/35°C, drugi pri +2°C/35°C, spet tretji... Potem je še tu razlika, koliko °C lahko največ ogrejejo vodo in pri katerem minusu... Nenazadnje pa je tu še cena TČ. Ko ti en izvajalec ponudi 8 kW TČ za npr. 8 k€ drugi izvajalec pa 14 kW za 4 k€ katero bo izbral neuki investitor? Ko pa je pol tisti z 8 kW pri nekem minusu na toplem, tisti s 14 kW pa mora poleg kuriti kamin je pa vsega kriv projektant in/ali izvajalec del."
    },
    {
        "role": "assistant_29",
        "message": "@assistant_9 je 1. jul 2021 ob 13:46 izjavil:Defrosti so vedno, ko temperatura uparjalnika pade pod temperaturo rosišča in hkrati pod 0°C. To pa se začne nekje od +7° navzdol. Seveda so defrosti tudi pri -15°, sploh ko je megla.   Kdaj se pa zgodi, da je -15C in hkrati megla?"
    },
    {
        "role": "assistant_24",
        "message": "Še vedno defrosta, a je cikel veliko hitrejši ker je dejanska količina nabranega leda manjša."
    },
    {
        "role": "assistant_5",
        "message": "@assistant_2 je 7. jul 2021 ob 11:47 izjavil:@assistant_23 je 1. jul 2021 ob 13:48 izjavil:Če TČ ne zmore najnižjih temperatur, pomeni, da je bila izbrana napačna oz. premalo močna. Kar je napaka projektanta.  Oziroma \"projektanta\". Pri nas itak nobeden ne projektira, samo prodajajo in montirajo nekaj na hojladri. Kot, da so munjeni.   Niso vsega krivi projektanti ali izvajalci del. Pri menjavi sistema ogrevanja pa običajno sodeluje le izvajalec del in naročnik brez projektanta. Proizvajalci različno navajajo moč TČ. Eni jo podajajo pri režimu +7°C/35°C, drugi pri +2°C/35°C, spet tretji... Potem je še tu razlika, koliko °C lahko največ ogrejejo vodo in pri katerem minusu... Nenazadnje pa je tu še cena TČ. Ko ti en izvajalec ponudi 8 kW TČ za npr. 8 k€ drugi izvajalec pa 14 kW za 4 k€ katero bo izbral neuki investitor? Ko pa je pol tisti z 8 kW pri nekem minusu na toplem, tisti s 14 kW pa mora poleg kuriti kamin je pa vsega kriv projektant in/ali izvajalec del.  To je res.Ne more biti vsega kriv projektant, če sploh pri zbiri TČ ne sodeluje. Res, da so tudi projektanti krvavi pod kožo in namesto da bi delali v interesu naročnika, ki jim projekt plača, delajo v interesu dobavitelja, ki jim pač daje provizijo. Potem je tu še tudi druga zgodba, ko izvajalec prepriča naročnika, da ima boljšo varianto (ki pa se običajno pokaže kasneje, precej prepozno, da je neustrezna), kot jo je predvidel projektant. Naročniki pa ob investiciji, na žalost verjamejo tistemu, ki da cenejšo varianto. Moje mnenje je, da bi morali projektanti navesti samo tehnične zahteve za TČ, investitor oz. naročnik naj bi sam pridobil različne ponudbe pri dobaviteljih ali pa od izvajalca zahteval, da v svoji ponudbi navede vsaj tri različne dobavitelje. Za izbranega naj bi se potem naročnik posvetoval s svojim projektantom. Tako bi potem odgovornost padla tudi na projektanta. Seveda pa projektant ni dobrodelna ustanova, zato je prav, da se mu takšno svtovanje tudi primerno plača (pravzaprav je to tudi zakonsko določeno pod nazivom \"projektantski nadzor\", ki ga pa vsaj pri projektantih inštalacij, vsi vključno z arhitekti, ignorirajo)."
    },
    {
        "role": "assistant_22",
        "message": "Ti bi rad, da bi bil projektant kontrola kvalitete toplotnih črpalk? Se pravi presojal zadeve obljubljeno - dejansko izpolnjeno in potem na podlagi tega odrejal pravo napravo? Veliko sreče."
    },
    {
        "role": "assistant_5",
        "message": "Narobe si razumel. Verjetno si izvajalec in imaš o projektantih pač izvajalsko miselnost."
    },
    {
        "role": "assistant_3",
        "message": "Projektant ni nadzornik. On nekaj določi, to se izvede, pokasira provizijo, iztožit pa nje nesposobne projektante praktično nemogoče..."
    },
    {
        "role": "assistant_5",
        "message": "Očitno ne poznaš gradbene zakonodaje. Eno je strokovni nadzor, ki ga lahko opravlja kdor koli s strokovnim izpitom iz stroke, lahko tudi projektant. In takšen nadzonik nima pravice brez projektantovega dovoljenja kar koli spreminjati (v praksi je seveda drugače, zato se tudi odgovornosti zameglijo). Drugo je projektantski nadzor, ki pa ga ima lahko samo projektant in gre samo za to, da so karakteristike vgrajene opreme skladne s projektiranimi lastnostmi. Če projektant nima po oddaji projekta nobenih informacij, kaj se med izvedbo dogaja, potem tudi ne more biti odgovoren za kasnejše težave."
    },
    {
        "role": "assistant_2",
        "message": "@assistant_3 je 8. jul 2021 ob 12:27 izjavil:Projektant ni nadzornik. On nekaj določi, to se izvede, pokasira provizijo, iztožit pa nje nesposobne projektante praktično nemogoče...  Tako projektant kot nadzornik morata izpolnjevati enake pogoje, da lahko upravljata svoje delo. Posledično je lahko projektant tudi nadzornik in nadzornik tudi projektant. Vsak projektant mora imeti sklenjeno zavarovanje projektantske odgovornosti. Če projektant slabo opravi delo, lahko dobiš odškodnino iz zavarovalne police. Seveda pa moraš dokazati tako slabo delo, kot tudi krivdo projektanta. Če ti projektant določi npr. 8kW TČ in ti določi tudi tip TČ, ti pa vgradiš neko drugo 8 kW TČ za to, ker te zebe ni kriv projektant ampak si sam. S projektom predpisana oprema se lahko zamenja le z drugo, tehnično ekvivalentno opremo. Pol cenejša in na papirju enako močna TČ tega pogoja skoraj zagotovo ne izpolnjuje. Tista, katera ga pa pa bo verjetno v istem cenovnem razredu."
    },
    {
        "role": "assistant_9",
        "message": "@assistant_29 je 8. jul 2021 ob 08:04 izjavil:@assistant_9 je 1. jul 2021 ob 13:46 izjavil:Defrosti so vedno, ko temperatura uparjalnika pade pod temperaturo rosišča in hkrati pod 0°C. To pa se začne nekje od +7° navzdol. Seveda so defrosti tudi pri -15°, sploh ko je megla.   Kdaj se pa zgodi, da je -15C in hkrati megla?  Pri nas ponavadi v času dec-feb, kako je pa pri vas pa nevem. To je tista, večdnevna inverzija. Se točno spomnim leta 2017, ko so bili pri -16° zjutraj defrosti na 45min."
    }
]