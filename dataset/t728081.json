[
    {
        "role": "user",
        "message": "Imam namen zamenjati itison v sobi, pod njim je beton, je pa talno gretje. Ali je kakšen vpliv na boljše počutje ali kvaliteto zraka? Vem, da se pri itisonu nabira veliko pršic in drugih mikrobov. Ima kdo kakšna priporočila, najceneje je, da bi zamenjal in dal kakšen topli pod, ker je enostaven za čiščenje."
    },
    {
        "role": "assistant_0",
        "message": "Topli pod je grd ali pa postane kmalu tak. Tudi ogaben za hodit gor z bosimi nogami.  Vinil ali pa \"parket na klik\""
    },
    {
        "role": "assistant_1",
        "message": "Vzemi nekaj naravnega. To je parket, pluta, keramika. Vse ostalo prezri."
    },
    {
        "role": "assistant_2",
        "message": "Ker imaš talno gretje mogoče ustrezen parket, zadnje čase se uveljavljajo tudi vinilne obloge. Stvar okusa."
    },
    {
        "role": "assistant_3",
        "message": "Vinil je po moje daleč najboljša izbira. Odporno, lepo, idealno za talno in ne pretirano drago."
    },
    {
        "role": "assistant_4",
        "message": "No, vinil ali pa nek kvaliteten parket...ni primerjave."
    },
    {
        "role": "assistant_3",
        "message": "Seveda ni primerjave, parket boš konstantno pazil in bo po nekaj časa vseeno poškodovan. Pri vinilu se boš po petih letih matral iskat kakšne poškodbe. Po videzu pa tudi ne boš opazil razlike, dobiš vinil v vseh mogočih izvedbah lesenega dekorja (ni tako kot pri laminatu, ko opaziš da je fejk iz aviona)."
    },
    {
        "role": "assistant_0",
        "message": "Vinil se po občutku pod nogicam in izgledom skrije samo pred oljenim parketom, drugače je pa super zadeva."
    },
    {
        "role": "assistant_4",
        "message": "Govorim o kvalitetnem , ne o nekem 30 let starem lakiranem slavonskem lamelnem parketu. Občutek pod nogami je drug."
    },
    {
        "role": "assistant_3",
        "message": "@assistant_0 je 17. avg 2018 ob 21:14 izjavil:Vinil se po občutku pod nogicam in izgledom skrije samo pred oljenim parketom, drugače je pa super zadeva.  Se strinjam načeloma, samo naoljem parket pride v upoštev le v spalnih prostorih. Za prakso bom pa lahko rekel čez en mesec, ko bom imel v eni spalnici vinil, pri hčerki pa imam naoljen parket.   Perci je izgleda preveč plačal za svoj parket in zdaj opravičuje, da je tist les ful drugačen od tistega iz juge. Ali si kaj eksotičnega kupil, ali je po tvoje hrast drugačen? Če flikneš lak čez, lesa sploh ne čutiš... Zato govorimo o naoljenem in ne o lakiranem iz juge."
    },
    {
        "role": "assistant_4",
        "message": "Magic, nic nisem preplacal, ker imam pri sebi poceni lakiran parket, ki ga nisem sam izbral ampak je bil v novogradnji, ko sem jo kupil. In nisem zadovoljen. Vidim pa pri prijatelju, ki ga ima tudi v kopalnici in bi ga jaz imel takoj. Fenomenalen je.  Pri drugem prijatelju pa vidim vinil in to pac ni ista stvar."
    },
    {
        "role": "assistant_3",
        "message": "Verjamem, da je vidna razlika med parketom za 100€/m2 in najcenejšim vinilom za 15€/m2. Nihče ne pravi, da ni. Če pogledaš malo dražji vinil, bo seveda razlika v videzu zanemarljiva. Občutliv je pa vseeno ta parket veliko bolj od najcenejšega vinila."
    },
    {
        "role": "assistant_4",
        "message": "pa sej mora bit mal občutljiv, mal duše mora parket vsebovat. Mal kaka lisa, kaka praska, vdrtina....  pa ni bil najcenejši vinil pri kolegu, res pa je, da ni imitiral kakšnega drugega materiala in mi že izgled ni bil všeč Mimogrede, poglej si kaj sklad daje v 340 jurjev vredno stanovanje  http://ssrs.si/javne-drazbe/seznam-nepr..."
    },
    {
        "role": "assistant_5",
        "message": "@assistant_4 je 17. avg 2018 ob 21:21 izjavil:Govorim o kvalitetnem , ne o nekem 30 let starem lakiranem slavonskem lamelnem parketu. Občutek pod nogami je drug.  30 letni parketi, tudi lamelni, so bili vsaj nekaj konkretnega za razliko od sedanjih parketov z nekaj mm lesa na neki fejk podlagi. Kje so časi klasike"
    },
    {
        "role": "assistant_4",
        "message": "ma daj no, lamelni parket je bil cisto tanek, pol centi. Pa se lakiran na trdo, tako da je bilo res skoraj vseeno, če si dal ploščice po tleh :)"
    },
    {
        "role": "assistant_3",
        "message": "Mene vedno fascinirajo ljudje, ki navijajo za \"naravni\" lakiran parket. V čem je 1-2 mm laka bolj naravno od 2 mm kakšnega drugega umetnega materiala?"
    },
    {
        "role": "assistant_5",
        "message": "@assistant_4 je 17. avg 2018 ob 22:03 izjavil:ma daj no, lamelni parket je bil cisto tanek, pol centi. Pa se lakiran na trdo, tako da je bilo res skoraj vseeno, če si dal ploščice po tleh :)  Pa si si ogledal v kakšnem današnjem prodajnem salonu ponudbo parketov?"
    },
    {
        "role": "assistant_6",
        "message": "Imam parket (brušen, oljen hrast) v stanovanjskem delu hiše. Ne vem kaj točno naj bi bilo tako občutljivega. Lesena deska pač. Občutek na boso nogo je res super, izgleda lepo, cena ni bistveno drugačna od vinila (cca. 40 eur/m2 brez polaganja, če ne kupiš kar v prvem salonu).  V delu, kjer imam pisarno, je po tleh v parih sobah poceni lakiran parket (gotovi) ponekod pa en malo boljši egger laminat. V tem primeru bi definitivno izbral laminat, je po občutku, izgledu in vzdržljivosti boljši (ampak tudi dražji).  Meni osebno edino vinil ne potegne niti malo. Lepi se direktno na estrih in vedno, ko hodim po vinilu imam občutek, da hodim direkt po betonu. Parketi in laminati z ustrezno podlago vseeno malo ublažijo korak."
    },
    {
        "role": "assistant_3",
        "message": "Imaš vinil 2mm, na klik 4mm, z mdf ploščo spodaj cca 2cm, mdf in pluto je tudi okoli 2cm. Cene so od 15 do 40€/m2.   Ko imaš enkrat otroke, ali velike otroke pogosto na obisku, boš hitro ugotovil, da naoljen parket v kuhinji in dnevni ni najboljša izbira."
    },
    {
        "role": "assistant_6",
        "message": "Imam otroke, kuhinjo, kjer se kuhajo vsaj 3 obroki dnevno, psa... you name it.  Najboljše izbire za vse pa tako ali tako ni. Kot rečeno, meni vinil nikakor ne potegne."
    },
    {
        "role": "assistant_7",
        "message": "Laminat."
    },
    {
        "role": "assistant_8",
        "message": "Pustimo zdaj tipično slo-tech prepucavanje,   OP je navedel, da ima talno gretje. Torej: - zgoraj omenjena pluta je odlični izolator in ni najbolj primerna za talno gretje, ravno tako pravijo za topli pod - ploščice, vinil (lepljen), gotov parket (1 cm ali manj), laminat pa so z vidika talnega OK. Nekako v tem vrstnem redu, kot sem jih zapisal.  Če bi bila velika želja po toplem podu bi verjetno tudi šel skozi, ampak potem toplota pač rabi nekaj dlje časa, da prebije. Ker talno itak dela 24/7 to ne bi smel biti problem. Še pluta bi mogoče bila OK, ampak ti jo na talno odsvetujejo prav povsod.  Tudi sam bi raje imel naravne materiale, ampak...  Mi smo se za lepljen vinil odločili zaradi več dejavnikov. Občutek hoje po njem je za razliko od keramike (hladna) in laminata (votlo) fenomenalen, povsem primerljiv z lakiranim parketom. To je pač treba probat. Parket, ki bi izgledal tako lepo, bi nas prišel ca. 2x toliko kot vinil. Pri naših dveh tamalih bi čez nekaj let verjetno zgledal grozno, misel na brušenje in ponovno lakiranje mi ne diši. Vinil pa je zelo odporen na mehanske poškodbe. Sploh svetlejši odtenki (dekor) so zakon, povsem neobčutljivi. Voda v kuhinji in na WC-ju za to oblogo ni noben problem. Je pa to seveda jeb*** plastika in nekatere to moti.  Edino polagalca moraš imeti RES dobrega, nam so prvo rundo vinila zasrali in so trgali dol.  Mimogrede - super obloga je tudi linolej, ki se ponovno uveljavlja. Naravna, topla. Le dekorji so mi še vedno precej \"žalostni\" v primerjavi z laminatom in vinilom.  ko hodim po vinilu imam občutek, da hodim direkt po betonu. Kaj pa je pri tem občutku narobe? Pozimi toplo, poleti toplo, gladka, trdna tla. Nobenega votlega zvoka. Nobene bojazni pred polito vodo. Lepljen parket je podoben, kar se tega tiče, edino če voda pride skozi..."
    },
    {
        "role": "assistant_9",
        "message": "Un ta dražji laminat, ki ga lahko polagaš direkt na beton."
    },
    {
        "role": "assistant_8",
        "message": "Ob 100% ravnini lahko vsak laminat polagaš direktno na beton (estrih) oz. ga lepiš. Se pa to večinoma ne dela, ker je potem to precej dražje (kvalitetna izravnava). Sorodnik ima v dnevni (zaradi boljše toplotne prevodnosti - talno gretje) lepljen laminat. Neka srednja klasa."
    },
    {
        "role": "assistant_10",
        "message": "Lahko kdo pripopa, kake linke do teh kvalitetnih vinilov, sam nisem pristaš tega, raje gotovi parket ali ploščice, samo me pa res zanima."
    },
    {
        "role": "assistant_8",
        "message": "Googlaj npr. Tarkett, tega smo nabavili mi.  Je pa to treba it v trgovino gledat. Pa ne one 5 x 5 cm vzorčke, ampak vsaj nekaj \"desk\" skupaj položenih. Midva sva se peljala v Mursko Soboto, kjer imata npr. Alpod in Kemoplast super vzorce. Vržeš na tla, pa malo hodiš po njem, da dobiš nek občutek.   Ampak še enkrat - pri nas zna bit problem s polagalci.  Drugače bi tudi jaz raje imel les po tleh. Keramika pa je tudi poleti hladna, vinil ni."
    },
    {
        "role": "assistant_4",
        "message": "Kaj pa je tista poli masa, ki se vlije v tla. Tko da je brez stikov vse ena in ista masa?"
    },
    {
        "role": "assistant_0",
        "message": "Super zadeva, sam mal dolgočasna za v stanovanje :)"
    },
    {
        "role": "assistant_8",
        "message": "Podobno izgledajo sodobni linoleji."
    }
]