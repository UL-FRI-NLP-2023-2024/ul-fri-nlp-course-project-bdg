[
    {
        "role": "user",
        "message": "Za na vikend (ker ni javnega elektroomrežja) sem nabavil elektroagregat moči 2000 W.  Do tu vse lepo in prav. A ko sem ga priključil na omrežje, se je pokazalo, da razsvetljava sicer deluje, a žal se čuti utripanje luči (kot da bi svetloba trepetala).  Izmeril sem napetost, ki je konstantna, zato sem posumil, da gre za problem frekvence.  Navadne žarnice (z žarilno nitko) sem nato zamenjal z takoimenovanimi \"varčnimi\", pa ni bilo nič bolje. Svetloba je še naprej \"trepetala\".  Nato sem poskusil z neonskimi svetilkami, ki pa začudo delujejo \"normalno\".  V čem je torej problem. Ima kdo kakšen predlog kaj storiti (ne bi ravno v celi bajti zdaj montiral neonske razsvetljave)  In še to.  A bo kaj narobe, če na takšno napajanje priključim PC in TV.   Hvala za pomoč."
    },
    {
        "role": "assistant_0",
        "message": "Če proizvede 2000W potem lahko priklopiš za največ 2000W gor. Comp ti več kot 200-300W ne bo požrl, razn če imaš troo gaming madafaka comp."
    },
    {
        "role": "user",
        "message": "DB    To kolk lahk gor \"obesim\" sploh ni problem. Problem vidim ravno v tem, ker svetila trepetajo, kar kaže na to, da vendarle ne gre za elektriko enake \"kvalitete\" kot tiste iz javnega omrežja.  Vprašanje je torej v tej smeri, ne pa v tem ali je elektroagregat dovolj močan."
    },
    {
        "role": "assistant_1",
        "message": "To utripanje luci sem ze parkrat opazil tudi pri meni, pa je javno omrezje, sicer malo problematicno (velikokrat imamo el. ispade) gre pa za naselje ob gozdu. Lahko da je kaj povezano z preobremenjenostjo, ker so na temu vodu kjer sem jaz priklopljeni veliki el. porabniki (Lesne delavnice , obrtniki...)"
    },
    {
        "role": "user",
        "message": ". Lahko da je kaj povezano z preobremenjenostjo,  V mojem primeru ta opcija odpade. Mxsimalna poraba vseh prižganih luči v objektu je cca 120 W. Ob zmogljivosti agregata 2000 W je to zanemarljivo. Poleg tega pa je sploh vseeno ali imam prižgano eno svetilno telo, ali vsa. Problem je enak.  Da se razmemo. Valda je prostor osvetljen. Toda to trepetanje svetlobe je izjemno moteče ko želiš kaj brati ali pisati (ne na PC  )  Vse ostalo pa deluje BP.  Problem je kot rečeno le razsvetljava, ter bojazen, da bi lahko eventuelno zaje**l PC ali TV.  Zato pa postavljam to vprašanje."
    },
    {
        "role": "assistant_2",
        "message": "hm, če ne priklopiš osciloskopa gor, bo bolj teško rečt, če je res kaj z frekvenco narobe...drugače z PCjem ne bo nič narobe, ker tako ali tako napetost najprej usmeri, preden jo da na trafo, tako da se tu ni za bat."
    },
    {
        "role": "user",
        "message": "to @assistant_2   Če imaš glede tega prav, me vse ostalo sploh ne skrbi. V skrajni sili, bom pač tam, kjer mislim brat in pisat, neonsko razsvetljavo uštimal    Sam še to.   A enako kot za PC, velja tud za TV (hhmm in monitor)"
    },
    {
        "role": "assistant_2",
        "message": "Za ta dva ti bo pa povedal nekdo, ki ve, kako zgleda napajalnik od teh dveh. Ampak IMHO načeloma, če dela, kot je treba, ne bi smelo bit težav."
    },
    {
        "role": "assistant_3",
        "message": "na 850w agregatu dela tv, videorekorder, radio, kotna brusilka (z malo manjšo močjo kot ponavadi), avtopolnilec, vrtalka, v bistvu vse, kar dela na 220v.  Luči utripajo, neodvisno od obremenitve. Z neonskimi, kot si tudi sam opazil, je v redu.  Edino glede kompa, ne bi priklapljal ene high end mašine, ziher je ziher.  A to je bencinski 400cm3 agregat? Koliko pa porabi na uro?"
    },
    {
        "role": "user",
        "message": "Koliko pa porabi na uro?  Ja, gre za bencinarja.  Poraba je med cca 0,6 in 0,7 l/h.   Glede na to, da ima rezervar kar 15 litrski, ne rabiš ravno pazit, da ti bo lih sred dela zmanjkalo štroma    Kar se pa PC tiče, bom pa tko al tako (tud iz previdnosti) šibal kakšnga starejšga, ki je bil že na seznamu za odpis ."
    },
    {
        "role": "assistant_4",
        "message": "Lahko pa vmes vežeš UPS in boš imel lepo napetost. Samo malo drago je to.  Kako ti pa utripa žarnica. Ali na vsake toliko časa, ali stalno migeta?  Za začetek agregat ozemlji. V zemljo zabij eno sondo (meter ali več dolgo železno cev) ali pa uporabi temeljno ozemljilo, če obstaja in agregat ozemlji."
    },
    {
        "role": "user",
        "message": "@assistant_4    Smo že poskusli z UPS - rezultat -enak, svetloba še zmeraj trepeta. Trepetanje svetlobe je permanentno.  Tud ozemljitev je tako kot mora bit.  Zlo preprosto, vse je priklopljeno kot mora bit, le žarnice ne delujejo kot bi morale. To je ves problem"
    },
    {
        "role": "assistant_4",
        "message": "Nekaj ni vredu z agregatom (ni nujno da z električnim delom agregata, lahko tudi bencinski motor (teče gladko?) in regulacija le tega. Mogoče to zadnje še najbolj verjetno.  Je agregat starejše izvedbe ali je novejši?  Ko agregat zaženeš brez bremena, ali ti enopolni fazni preizkuševalec (faznbrifar) sveti na obeh polih izhodne vtičnice?  Če sveti, agregat obremeni (60 W žarnica recimo, po tem se ti agregat \"postavi\", definira fazo in nulo) nato pa pomeri napetost med ozemljitvijo in nulo. Mora biti 0 V. Če ni, nimaš izvedenega ničenja."
    },
    {
        "role": "assistant_5",
        "message": "@assistant_4:  Mislim, da noben od teh malih agregatov po \"defaultu\" nima ozemljenega nobenega pola iz generatorja. Ampak ne vem če je to problem, vsaj pri popravilih , ki smo jih imeli v delavnici se ne spomnim, da bi kateri od popravljenih agregatov zganjal take stvari. Zato bi najprej preveril obrate generatorja, če so ustrezni za frekvenco 50Hz. Če ima avtor teme agregat, ki ima za generator enofazni asinhronski motor s kondenzatorjem, je tudi napetost v primeru neustreznih obratov napačna.  @user:  PC, TV in podobne reči priklopi (prej naj bo kabel potegnjen iz vtičnice!) na agregat šele, ko se agregat ogreje in umiri, da ne bomo imeli reprizo te  teme.   BTW, kateri agregat imaš, je mogoče na spletu najti kakšen opis?"
    },
    {
        "role": "assistant_4",
        "message": "@assistant_5:  Nisem mislil na ničenje v samem agregatu, ampak v priključni omarici inštalacije.  @user:  Takšno težavo lahko povzroči tudi smet v uplinjaču."
    },
    {
        "role": "assistant_3",
        "message": "To ni tako utripanje, kot bi bilo pri nihanju obratov, ampak hitro, kot pokvarjen žmigavec samo hitreje.  Na uč bi rekel da utripa s 50hz, kot televizija."
    },
    {
        "role": "user",
        "message": "Nekaj podakov o agregatu.  Agregat je nov, kupljen v bauhasu. Tip Herkules (na netu nisem našel podrobnejših podatkov o njem)  Motor teče gladko in v tem sploh ne vidim problema.  Ta težava z lučju je za nekatere \"bezvezna\", ker to \"migetanje svetlobe\" nekateri sploh ne opazijo.  Osebno pa jo zaznam in mi je moteča ob branju. Še najbolj imam občutek, kot da utripa ala s 50 herci (približek opisa, ker bolj ne znam pojasnit)  Danes sem se zajebav z neonkami, kjer pa se je pokazalo naslednje.  Če neonsko cev priključim na dušiko 18 W deluje brezhibno, ko pa priključim dve neonke na dušilko 36 W (kar je serijsko vgrajeno v plafonerke s 4 cevmi) pa imam spet problem.  Tko da mi ni več nič jasno"
    },
    {
        "role": "assistant_2",
        "message": "Vidiš to utripanje samo s kotičkom oči? Ne pa, ko gledaš direkt? To je bolj firbec vprašanje bilo. Drugače pa mogoče malo butasta ideja - si že poskusil z kako močnejšo žarnico?"
    },
    {
        "role": "user",
        "message": "Vidiš to utripanje samo s kotičkom oči? Ne pa, ko gledaš direkt? To je bolj firbec vprašanje bilo  S kotički oči je efekt utripanja samo bolj izražen, sicer pa ga vidim tudi z direktnim gledanjem (kar sicer ni lih prijetno, ampak probat pa moraš)  Ja, tud z močnejšo žarnico sem poskusil. Efemkt je enak.  Verjemi mi, tolk sem že eksperimentiral, da se že sprašujem, česa sploh še nisem.  Do sedaj so edini pozitivni rezultati z neonsko lučjo če uporabim dušilko 18 W. (moje uboge akvarijske ribice so ob razsvetljavo zaradi teh eksperimentov , ampak ni druge)  Če ima kdo še kak predlog (še bolj je kar neposredna rešitev), se toplo priporočam"
    },
    {
        "role": "assistant_4",
        "message": "50 Hz migotanje bi imho težko zaznal.   Pa tudi z UPS-om praviš da si že probavov.  Če pogledamo čist po zdravi pameti. Če bi bilo z agregatom kaj narobe, bi po UPS-u moralo bit o.k. (sej UPS je galvanska ločitev??) pa usmerjanje pa spet razsmerjanje. Če po UPS-u ni blo v redu potem je inštalacija. Zelo grobo gledano.  Kako pa je, če pri napolnjenem UPS-u ugasneš agregata? Še vedno migeta?  Si poizkusil tudi kak drug agregat?"
    },
    {
        "role": "assistant_5",
        "message": "To migetanje se pri sinhronskih generatorjih pojavlja, kadar ni vse v redu z vzbujanjem (ali prekinjena ena od diod v usmerniku polprevodniškega vzbujevalnika ali slaba komutacija na mehanskem vzbujevalnem generatorju.   Samo vem, da to avtorju teme nič ne pomaga, saj verjetno nima generatorja takega tipa ampak enofazen asinhronski. Možnosti sta predvsem 2:  1. v pehanju za čim večjim dobičkom in minimalnimi stroški proizvodnje je oblika napetosti iz generatorja vse sorte, samo niti približen sinus ne. Ali mogoče flourescenčne cevi (neonka je napačen izraz) vžigajo tudi, če so brez štarterja? V tem primeru ima napetost iz agregata v sebi impulze visoke napetosti, ki lahko na hitro uničijo PC ali TV.   Se opravičujem za prejšnji post, sem bil prepričan, da si kupil agregat, kjer so mu obrate nastavili prenizko za čas utekanja motorja.  2. slabi kontakti/ prekinitev v priklopu kondenzatorja ali slab kondenzator => servis.  Imaš možnost na ta agregat priklopiti osciloskop? Oscilogram (in spreminjajoče se breme) bi ti takoj povedal koliko je ura.  @assistant_4:  Odvisno od UPS, poceni modeli nimajo te možnosti, ampak samo tisti dražji (double conversion)."
    },
    {
        "role": "user",
        "message": "Ali mogoče flourescenčne cevi (neonka je napačen izraz) vžigajo tudi, če so brez štarterja? V tem primeru ima napetost iz agregata v sebi impulze visoke napetosti, ki lahko na hitro uničijo PC ali TV.   Odgovor je NE.  Zagorijo izključno samo če je štarter Na to možnost sem tudi sam pomislil in zadevo preizkusil, tako da je 100 % tako kot pravim. Je pa zanimivo, da deluje brezhibno le pri dušilki 18-20W, vse drugo ne je**e 5%   Še glede UPS. Za poskus smo uporabili 600 W UPS. Rezultat kot sem že navedel. Če pa si po določenem času prekinil napajanje preko UPS (enako kot da zmanjka elektrike v javnem omrežju), in je bilo napajanje svetil le iz UPS, so le ta delovala brezhibno. Na podlagi tega sem prišel do zaključka, da s samim notranjim omrežjem v hiši ni nič narobe. Ali se glede tega morda motim?   Osebno se zmeraj bolj nagibam k temu, da je po sredi 1. možnost in sicer : v pehanju za čim večjim dobičkom in minimalnimi stroški proizvodnje je oblika napetosti iz generatorja vse sorte, samo niti približen sinus ne.  Jebat ga, mal gnara, mal muzke, so včasih rekli. Zgleda da to še zmer drži   Upam, da bo moja (ne glih dobra) izkušnja komu koristla in mu prihranla vsaj živce, če že druzga ne."
    },
    {
        "role": "assistant_5",
        "message": "Vem, da ti tole ne bo v tolažbo.  Lahko se zgodi, da migetanja flourescenčnih cevi ne bo samo pri dušilkah točno določenega proizvajalca ali že samo proizvodne serije.   Namreč, kljub enakim podatkom na njih, dušilke različnih proizvajalcev niso nujno preveč enake (kvaliteta , oblika in mere železne pločevine, širina zračne reže, število ovojev in presek bakrene žice itd). Te razlike se pri normalnih pogojih uporabe ne pokažejo, v takem primeru, kot je tvoj, pa lahko zelo izrazito."
    },
    {
        "role": "assistant_4",
        "message": "Na podlagi tega sem prišel do zaključka, da s samim notranjim omrežjem v hiši ni nič narobe. Ali se glede tega morda motim?  Ne. Se ne motiš.  Če imaš možnost preizkusi še kakšen drug agregat. Pa poročaj."
    },
    {
        "role": "assistant_6",
        "message": "No saj mogoče brcam v temo, ampak vseeno.  Poskusi navadno žarnico priključiti preko usmerjevalnega mostička 600V/25A. Povej če bo še vedno utripala.  Če bo utripanje še vedno prisotno bo za točno definicijo problema potreben osciloskop. Če ne bo več utripala, oziroma če bo bistveno manj utripala, pa bo potrebno pomeriti frekvenco."
    },
    {
        "role": "assistant_7",
        "message": "Hmm,kaj bo spremenil greatz ?  Nitko v žarnici grejejo tako pozitivne kot negativne polperiode. Žici je vseeno, v katero smer teče tok, torej kakšna bo razlika, če ga usmeriš ?"
    },
    {
        "role": "assistant_8",
        "message": "Ne bo utripanja?"
    },
    {
        "role": "assistant_7",
        "message": "Zakaj ga z greatzom ne bi bilo ?"
    },
    {
        "role": "assistant_8",
        "message": "Mas res. Samo z gretzom res ni spremebe."
    },
    {
        "role": "assistant_6",
        "message": "Nitko v žarnici grejejo tako pozitivne kot negativne polperiode. Žici je vseeno, v katero smer teče tok, torej kakšna bo razlika, če ga usmeriš ? Razlika bo v frekvenčnem spektru. Če utripanje povzroča samo ena perioda signala, potem bo še vedno prisotno. Če ga povzročata obe periode, bo prav tako prisoto, le da bo dvojne frekvence in se ga ne bo dalo dobro videti."
    },
    {
        "role": "assistant_7",
        "message": "Se pravi, nisi mislil usmerjanja z greatzom, temveč z diodo- polvalno ?  Tako na prvi uč mi ni čisto jasno, kako naj bi se kak defekt alternatorja poznal samo na eni polperiodi, a prijem načeloma najbrž ne more škoditi..."
    },
    {
        "role": "assistant_7",
        "message": "Čeprav tamali agregati imajo enocilindrični dvotaktni motor in če so navitja \"pravilno\" razporejena, bi se lahko zgodilo, da pade kompresija goriva vedno na eno polperiodo, ko je hitrost vrtenja najbrž manjša- če je kaj takega v praksi opazno zaradi vztrajnika..."
    },
    {
        "role": "assistant_0",
        "message": "Nisem vsega prebral, samo jaz ti predlagam da namesto enocilindrca daš 4cilindrca, tisto bo ja gladko... Kako 1000ccm mašino s tam nekje 170-180KM bi moglo zadostovat tvojim lučkam. Mogoče boš pol lahko dal še une za novo leto po oknih. Pa hrčku osvetliš bajtico, da ga ponoči ne bo strah"
    },
    {
        "role": "assistant_4",
        "message": "Verjetno si to že pogledov.  Mali agregati imajo eno ročico pri motorju s katero nastavljaš plin. Po navadi mora biti ta ročica obrnjena do konca (max. plin)."
    },
    {
        "role": "assistant_3",
        "message": "A je kdo od vas sploh že videl v živo to utripanje oz. sploh kakšno luč na agregatu.    Če gas oreng niha, kar je izjemno redko, se opazi nekoliko višja oz. nižja svetilnost, ki sovpada z obrati, nikakor se pa ne morejo poznati razlike med delovnim in kompresijskim taktom (4t).   IMHO ima motorni del agregata zanemarljiv vpliv na utripanje.  Mislim da je \"problem\" v generatorju, ker na uč migeta s 50hz. Če gledaš direktno v luč ne opaziš, če pa gledaš s kotičkom očesa se pa opazi. Kot televizorji."
    },
    {
        "role": "assistant_4",
        "message": "A pa bi vidu 50 Hz utripanje pri žarnici z žarilno nitko?  Imho ne."
    },
    {
        "role": "user",
        "message": "Pa ne so no obešat na besedo 50 Hz   Luči (svetloba) migeta pa pika. To trepatanje svetlobe zaznaš s kotički oči, je pa izjemno moteče pri branju.  In še enkrat. Agregat deluje enakomerno, vse meritve napetosti so BP in konstantne. Pravzaprav sem že vse pojasnil kaj in kako. Kje iskati vzrok? Ja, tud men je jasno da v agregatu.  Zdaj se iščejo rešitve kako to pomanjkljivost odpraviti, ali vsaj minimalizirati. Glede na dosedanje poskuse upam da mi bo uspelo. Sicer vam pa drug teden javim kako in če mi je uspelo."
    },
    {
        "role": "assistant_2",
        "message": "Jaz bi rekel da najprej poskusi, kot so ti že rekli, plin naštelat na generatorju, da bo do konca odprt. Malo višja frekvenca ne bi smela povzročat problemov. Kot drugo, če imaš možnost, si dobi osciloskop in glej, kakšne oblike je napetost. Da ugotoviš, kaj sploh je problem.  Ena ideja se mi je porodila - če ima generator sinus, ki ni sinus ampak nekaj popačenega, se pravi ne narašča lepo ampak ima recimo obliko gaussove krivulje (najprej počasi narašča, potem naenkrat do konca, hmalo pade skoraj na nulo in potem nekaj časa (do polovice periode) potuje počasi proti nuli - se pravi namesto /--\\ imaš _/\\_ za polperiodo, bi to lahko razložilo utripanje - vmes je napetost tako nizka da se nitka dovolj shladi, da to zaznaš. V glavnem, osciloskop in boš še najhitreje videl, pri čem si."
    },
    {
        "role": "user",
        "message": "@assistant_2, neš verjel, ampak že kar nekaj časa imam na sumo ravno popačitev sinosuide. Nabolj vrjetno gre za takoimenovane \"stopnice\", morda tudi \"žago\", sam lepe sinosuide ne  Pri \"stopničasti\" (kot ga opisuješ v drugem odstavku) sem skor prepričan, da bi bil efekt svetila tak kot se men dogaja    kar se pa tega tiče , plin naštelat na generatorju, da bo do konca odprt.   še enkrat  Motor laufa BP, napetosti BP in stabilne.  Problem je lahko torej edino v sinosuidi (vsaj po moje)  So pa, do nedelje  (takrat definitivno končam z vsemi inštaliranji in eksperimenti) dobrodošli vsi predlogi (ki povedo kaj novga)  Hval vsem, ki mi pogate z nasveti in predlogi"
    },
    {
        "role": "assistant_2",
        "message": "Že, ampak če lahko motor 'prepričaš' k hitrejšemu delovanju, boš dobil višjo frekvenco in mogoče se tako znebiš utripanja na klasičnih žarnicah."
    },
    {
        "role": "user",
        "message": "Hhhmmm, težka bo.  Pravzaprav sploh nisem prepričan a ga sploh lahko nastavim na hitrejše delovanje. Bom poskusil, zgubit tko al tko nimam kaj."
    },
    {
        "role": "assistant_0",
        "message": "Dodaj turbo   Sposodi si nekje en osciloskop in boš videl pri čem si... Sicer pa če je slaba frekvenca, kaj sploh lahko nardiš?"
    },
    {
        "role": "assistant_4",
        "message": "POZOR!  Pri regulaciji plina bodi zelo previden. Zelo hitro se ti lahko zgodi, da kaj pokuriš. Če imaš plin na ročico, potem ni panike. Če pa ga boš nastavljal z izvijačem, ali kako drugače, pa stalno spremljaj napetost na izhodu. In prej vse porabnike izključi."
    },
    {
        "role": "assistant_3",
        "message": "Agregati imajo centrifugalni regulator gasa. Ročno ga ne moreš zvišat/znižat, razen če ga držiš ali z drotom privežeš.   Pa mimogrede imaš 300v."
    },
    {
        "role": "assistant_4",
        "message": "Ja, saj točno to sem mislil. Ko sem služil vojaški rok, sem tako \"pokončal\" en agregat..."
    },
    {
        "role": "user",
        "message": "Tko, zadeve so zmontirane in rezultati znani  Za razsvetljavo pridejo v poštev izključno flourescenčne cevi. Dodatna fora je (ne vem zakaj) da sem moral za vsako svetilno cev uporabiti samostojno dušilko (18 W) in starter. Svetloba je sedaj BP.  Samo kot zanimivost. Če kjerkoli v omrežju namesto flourescenčne cevi priklopiš navadno ali pa takoimenovano varčno žarnico, se efekt migetanja svetlobe ponovi. Skratka - glede osvetljenosti objekta pride v poštev samo to kar sem zapisal.  Še enkrat se zahvaljujem vsem za pomoč in nasvete, posebej še @assistant_5-u in @assistant_2-u"
    }
]