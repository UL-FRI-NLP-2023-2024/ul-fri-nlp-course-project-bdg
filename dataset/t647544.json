[
    {
        "role": "user",
        "message": "Za zaposlitev seveda.  Ohranjate neko strogo formalnost in tretjeosebnost, ali se spustite malce na osebni nivo in prepričujete?"
    },
    {
        "role": "assistant_0",
        "message": "Jih ne pišem. Saj jih nihče ne bere ...  Dober CV, kjer so vsi pomembni/zadnji podatki na prvi strani, je bolj relevanten."
    },
    {
        "role": "assistant_1",
        "message": "Mene tudi zanima, sam sem bolj minimalist, tako da je načeloma tole moj template:   Pozdravljeni  Zasledil sem, da potrebujete zanesljivega sodelavca za odprto delovno mesto (nekoga, ki dreza računalnike in ostalo).  Imam X let delovne dobe in več kot X let delovnih izkušenj, predvsem s področja splošne uporabne informatike (in specializacije, ki jo potrebujete), tako da sem prepričan, da bi nalogi lahko bil kos.  Kontakt in dodatne informacije: konkreten@email.com, telefon, Linkedin, Google.  CV v prilogi.   Lep pozdrav  Y"
    },
    {
        "role": "user",
        "message": "Damn. To pa je skopo. IMO"
    },
    {
        "role": "assistant_2",
        "message": "Slovnično pravilno, vsebinsko konkretno.  ."
    },
    {
        "role": "assistant_3",
        "message": "Imam X let delovne dobe in več kot X let delovnih izkušenj, predvsem s področja splošne uporabne informatike (in specializacije, ki jo potrebujete), tako da sem prepričan, da bi nalogi lahko bil kos. Malce predelan stavek: Imam X let delovne dobe in več kot X let delovnih izkušenj s področja splošne uporabne informatike (in specializacije, ki jo potrebujete). Prepričan sem, da bi bil nalogi kos."
    },
    {
        "role": "assistant_4",
        "message": "Yohan, a pa tak cover letter dejansko kdaj užge? Ne mislim zlonamerno, striktno informativno. Hvala."
    },
    {
        "role": "assistant_5",
        "message": "Sam prisegam na minimalnost in jedrnatost. Minimalna spremna beseda kar v body-ju maila, CV europass v prilogi. Podobno kot je napisal @assistant_1"
    },
    {
        "role": "assistant_6",
        "message": "A mislite, da direktorji (vodje) berejo celotna spremna pisma? Ko dobis 200 prosenj ponavadi kadrovniki strnejo vsako prosnjo v nekaj vrstic podatkov. Potem iz tega izberes nekaj 10 in gres sele takrat brati CVje (kjer ponovno upas da so dokaj jedernati).  Ko ti v vsakem spremnem pismu pise, npr. da dobro dela v ekipi in ga veseli delo v podjetju, vzames to kot sum, ker s tem ne dobis nobene informacije."
    },
    {
        "role": "assistant_7",
        "message": "Nam so na nekem predavanju povedali, da si delodajalec v povprečju vzame za branje sprejemnega pisma 10-20 sekund časa. Torej nima smisla pisati romanov."
    },
    {
        "role": "assistant_1",
        "message": "@assistant_4 je 8. jul 2015 ob 11:02 izjavil:Yohan, a pa tak cover letter dejansko kdaj užge? Ne mislim zlonamerno, striktno informativno. Hvala.   Lej, imam čisto premalo inputa, da bi vedel, če zadeva deluje, itak da pa užge tu in tam. Mogoče pa tudi koga odvrne, kate jaz vem. Naredi svoj sistem, pošlji 100 kosov okrog, pa bova primerjala. Pravzaprav je to bolj delo za kakšnega fdv študenta."
    },
    {
        "role": "assistant_8",
        "message": "evo se placo jim poves kaksno zelis imet minimum pa je komplet minimalisticno"
    },
    {
        "role": "assistant_9",
        "message": "odvisno od osebe na drugi strani in odvisno od tega s katero nogo je ta oseba vstala.  v spremno pismo napišem vse glavne stvari, ki bi morda prišle prav mi za tisto delovno mesto. če se gre za terensko delo omenim da mi je vožnja v užitek, drugače spustim ven itd.  dodam pa CV europass, ki se mi zdi zelo pregleden in komur se pač ne da prebrat tistih 5 vrstic upam da bo vsaj CV pogledal."
    },
    {
        "role": "assistant_10",
        "message": "@assistant_1 je 7. jul 2015 ob 23:05 izjavil:Mene tudi zanima, sam sem bolj minimalist, tako da je načeloma tole moj template:   Pozdravljeni  Zasledil sem, da potrebujete zanesljivega sodelavca za odprto delovno mesto (nekoga, ki dreza računalnike in ostalo).  Imam X let delovne dobe in več kot X let delovnih izkušenj, ...  Najprej disclaimer: V življenju mi še ni bilo potrebno pisati spremnega pisma. Pojma nimam kaj deluje, kaj pa ne. Vem pa, kaj deluje pri meni.  Torej iz moje perspektive: Vsakdo lahko reče \"X let izkušenj na področju Y\" in me stvar pusti mrtvo hladnega. Leta izkušenj mi ne povejo nič o temu, če si dober v tem, kar si počel, ali ne. Ko pogledam tvojo predlogo, ne vem kaj naj si mislim. Manjka mi razlog, da bi dal to pismo na shortlist za dejansko branje. Manjka mi izgovor, da zapravljal čas s teboj.  Če npr. preberem, da je nekdo l. 2014 \"with honors\" zagovarjal magistrsko temo \"multivariatna analiza komunikacijskih omrežij\", potem gre to na shortlist, ker je to meni neznan pogled na omrežja in bi lahko takšen človek v ekipo prinesel čisto novo vizijo in znanje.  Če npr. preberem, da je nekdo l. 1985 doktoriral iz informacijskih znanosti, me ne prepriča, ker nimam pojma kaj je potem počel naslednjih 30 let.  Pa tudi malo bolj \"akcijske\" trditve me prepričajo. Npr. \"želim uresničiti vizijo o uporabi SDN kot učinkovitega omrežnega varnostnega sistema\", kar mi da vedeti, da je nekdo naredil domačo nalogo in se pozanimal o delovnem mestu in podjetju ter, da me v CV morda čaka več podatkov o njegovi viziji in znanju.  Če ne dobim izgovora, da pogledam CV, potem bolje, da uvodnega odstavka sploh ni. Kajti potem bom prisiljen pogledati CV."
    },
    {
        "role": "assistant_11",
        "message": "Meni se zdi tale Yohanova opcija najbolj navadna oz. normalna. V resnici delodajalec direktno od tebe težko dobi kaj posebej oprijemljivega razen golih dejstev (izobrazba, preteklo delo in druge relevantne aktivnosti). Komunikacija, ekipno delo, samoiniciativnost, sposobnost vodenja in podobni soft skillsi so nekaj, o čemer se lahko prepriča šele na razgovoru, če ne šele v poskusnem obdobju.  Zakaj ne bi potem svoje komunikacije v prvi fazi omejil samo na relevantne podatke? Videl sem oglas, mislim da bi bil pravi, imam X let izkušenj in v preteklosti sem delal te in te relevantne zadeve. Če zveni ok, preberite CV. Kadrovnik bo itak v vsakem primeru in iz vsakega maila med branjem pofiltriral samo te ključne točke, ostalo pa prezrl.  Ampak ajd, mogoče smo malo pristranski, ker je v IT-ju res enostavno zreducirati stvari na izkušnje s programskimi jeziki/tehnologijami/platformami. Kje drugje manj.  Bi pa mogoče odsvetoval zgoraj omenjeni Europass. Vem, da ga na marsikaterem tečaju prodajajo kot de facto standard, ampak kadarkoli sem bil vpleten v zaposlitvene procese na strani delodajalca, smo se vsi strinjali, da je suhoparen in neuporaben. Če greš delat na kako multinacionalko al pa v Bruselj, pol ajd, je treba sistematizirat stvari, ampak za slovenske razmere in velikosti podjetij pa IMHO ni primeren."
    },
    {
        "role": "assistant_9",
        "message": "Bi pa mogoče odsvetoval zgoraj omenjeni Europass. Vem, da ga na marsikaterem tečaju prodajajo kot de facto standard, ampak kadarkoli sem bil vpleten v zaposlitvene procese na strani delodajalca, smo se vsi strinjali, da je suhoparen in neuporaben.   jaz sem dobil pa od parih popolnoma nasprotne informacije in jim je popolnoma vseeno v kakšni obliki dobijo CV. osebno spadam med ljudi, ki se jim 10 vrstic od kje prihajaš, katere šole si obiskoval itd... pač ne ljubi prebirat in bi raje preskočil na pomembne zadeve. poleg tega je europass v obliki tabele lahko rečemo, kar še dodatno poenostavi zadevo za branje.  v končni fazi se pa iz CVja ne da potegnit nobene uporabne stvari. še iz prvega razgovora za moje pojme se ne da potegnit nič razen tega, koliko se nekdo, ki se je prijavil za delo dejansko zanima pa mal potipat če ve kaj je sploh pisal v CV."
    },
    {
        "role": "assistant_1",
        "message": "Pa tudi malo bolj \"akcijske\" trditve me prepričajo. Npr. \"želim uresničiti vizijo o uporabi SDN kot učinkovitega omrežnega varnostnega sistema\", kar mi da vedeti, da je nekdo naredil domačo nalogo in se pozanimal o delovnem mestu in podjetju ter, da me v CV morda čaka več podatkov o njegovi viziji in znanju.  Ma ja, ostalo v tvojih navedbah ima smisel, še posebej, če res iščeš neke hude specialiste. Ampak zgornji primer je IMHO navadno ritolazenje. Ne bi se šel tega, niti če moram štartat v sekretškoljki.  Normalen človek itak ne gre pošiljat CV-ja za delovno mesto, ki ve da mu ni kos. Imam tudi nekaj malega (spet splošnih) izkušenj v HR in za specialiste naj bi se vedno delalo neki background check (daj Yohan, ti to obvladaš, poglej kaj pravijo na interneto o tem človeku). Bi raje videl, da napišem \"Javljam se na vaše prosto delovno mesto. Pojdite me guglat.\""
    },
    {
        "role": "assistant_11",
        "message": "@assistant_10 nisem prepričan, da ravnaš najbolj v svojo korist. Te finte tipa poznam vaše podjetje in imam super vizijo za rešitev vašega zanimivega problema so čisti marketing. Delodajalcem so všeč, ker jim popihaš na dušo, v resnici pa večino časa iz javno dostopnih informacij ne moreš že kar na prvem razgovoru imeti realnega konkretnega predloga, tako da je to zgolj samopromocija.  Na tečajih pisanja CV-jev in obnašanja na razgovorih ljudi učijo tovrstnih pristopov, ker so tudi delodajalci naivni ljudje in ker ti taki pristopi lahko pomagajo dobiti službo, ampak ti bi kot delodajalec moral razmišljati ravno obratno. Tebe tisti, ki poišče podrobnosti o tvojem podjetju in ti naredi en marketinški pitch na razgovoru, v resnici poskuša prinesti okrog.  S tem, ko rečeš, X let izkušenj ne pomeni ničesar, če me človek v vzporednem tekstu ne uspe prepričati z akcijsko trditvijo, si v bistvu rekel Ni toliko pomembno, kako dober si - pomembno je, da se znaš prodati."
    },
    {
        "role": "assistant_12",
        "message": "Ali govorimo \"konjska glava v postelji\" agresivno ali \"bejbi ne moreš si privoščiti da bi me zavrnila\" agresivno?  Oboje fali."
    },
    {
        "role": "assistant_13",
        "message": "Kot nekdo, ki dela tudi rekrutment, sem imel toliko negativnih in pozitivnih izkušenj, da dam vsakemu priložnost, da pove kaj več o sebi preko emaila ali kasneje preko razgovora. Nekdo je lahko zelo primeren za delovno mesto, a pač ni nadarjen za prodajo samega sebe ali pisanje CVjev. Nekdo drugi je lahko popolnoma neprimeren za delovno mesto, a je zelo nadarjen za izdelavo celo grafičnih CVjev. Sam sem slučajno oseba, ki prebere vse kar je pripeto, a način in oblika pisanja ne vplivata na mojo odločitev. Dobil sem že vse, od 20MB (9 strani) do maila v Courier New pisavi brez priponk in leporečenja. Mogoče malo robotski sistem, a sem neomajen. Kaj pali pa drugje, pa ne vem. Disclaimer: Sem v situaciji kjer dobivam med 5-10 prošenj na dan."
    },
    {
        "role": "assistant_10",
        "message": "@assistant_11 je 8. jul 2015 ob 23:26 izjavil:@assistant_10 nisem prepričan, da ravnaš najbolj v svojo korist. Te finte tipa poznam vaše podjetje in imam super vizijo za rešitev vašega zanimivega problema so čisti marketing. Delodajalcem so všeč, ker jim popihaš na dušo, v resnici pa večino časa iz javno dostopnih informacij ne moreš že kar na prvem razgovoru imeti realnega konkretnega predloga, tako da je to zgolj samopromocija.  Vsekakor me takšne navedbe prepričajo, da pogledam CV, za razliko od generične nerelevantne navedbe, ki jo lahko nekdo skopira na žnj naslovov. Že zgolj to, da si je nekdo vzel tistih 5min je relevantnih, da se ga loči od preostalih 99,99%, ki pošiljajo prijave zato, da pošiljajo prijave.   @assistant_11 je 8. jul 2015 ob 23:26 izjavil:Na tečajih pisanja CV-jev in obnašanja na razgovorih ljudi učijo tovrstnih pristopov, ker so tudi delodajalci naivni ljudje in ker ti taki pristopi lahko pomagajo dobiti službo, ampak ti bi kot delodajalec moral razmišljati ravno obratno. Tebe tisti, ki poišče podrobnosti o tvojem podjetju in ti naredi en marketinški pitch na razgovoru, v resnici poskuša prinesti okrog.  Menim (tukaj moram še enkrat poudariti, da sam še nisem rabil pošiljati naokoli spremnih pisem!), da je pomembno, da delodajalca prepričaš, da te povabi na razgovor. To je spremno pismo in CV. Če ta dva ne prideta skozi sito, potem moraš do razgovora priti drugače (tukaj pridejo v poštev priporočila). Na razgovoru pa se potem preverja kaj je b.s. in kaj drži vodo. \"Marketing pitch\" na razgovoru seveda ne pomaga.   @assistant_11 je 8. jul 2015 ob 23:26 izjavil:S tem, ko rečeš, X let izkušenj ne pomeni ničesar, če me človek v vzporednem tekstu ne uspe prepričati z akcijsko trditvijo, si v bistvu rekel Ni toliko pomembno, kako dober si - pomembno je, da se znaš prodati.  Da, seveda. Če iščeš delo brez osebnega priporočila, potem se moraš \"prodati\" kot nekaj več od povprečja, da sploh prideš do razgovora. Ta \"marketing\", nad katerim se zmrduješ, ti ne bo zagotovil službe, idealno pa ti bo pomagal, da boš prišel do razgovora, kjer lahko potem pokažeš konkretno in relevantno znanje."
    },
    {
        "role": "assistant_10",
        "message": "@assistant_12 je 8. jul 2015 ob 23:32 izjavil:Ali govorimo \"konjska glava v postelji\" agresivno ali \"bejbi ne moreš si privoščiti da bi me zavrnila\" agresivno?  Oboje fali.  Agresivno s smislu \"pozanimal sem se s katerimi tehnologijami delate, imam ideje\". Za kakšno drugi podjetje pa kaj drugega. Če bi recimo želel dobii delo pri Accenture, potem bi se poskušal prodati kot \"level-headed cloud-scale security specialist\". Poiskal bi en ali dva stavka, ki bi me preko dejanj ali dosežkov predstavila kot takšnega kandidata, ne da bi uporabil točno te besede.  Pomembno bi mi bilo, da bi si nekdo: a) vzel čas za prebrati preostanek CV-ja; b) vzel čas za razgovor."
    },
    {
        "role": "assistant_14",
        "message": "@assistant_10,   ampak zakaj je toliko pomembno, kako se znaš \"prodat\"? Recimo pri meni. Med gimnazijo sem vsa 4 leta poleti za 1 mesec nadomeščal mamino sodelavko v službi. Delal sem administrativno-tajniška dela, v pisarni. Delal sem tipična administrativna dela - vnašal pošto, kopiral, pripravil izpiske, vnašal položnice, itd....  Potem sem se pa vpisal na fakulteto, kjer so mi vsako leto ostajali izpiti tudi za september, tako da sem avgust izkoristil še za učenje in morje vsa 4 leta študija. Sem mnenja, da resni študij in delo ne gresta skupaj ...   Potem sem si pa vzel leto premora, ker sem bil utrujen od vseh izpitov, učenja, zafrkavanja profesorjev, in sem se želel ukvarjati malo več s športom. Vmes sem bil 2x na Simbiozi kot pomočnik - prostovoljno delo. Potem sem se pa začel ukvarjati z diplomsko nalogo. Ampak, ker sem imel tako temo, se je zadeva zavlekla in precej podaljšala, kot je bilo sprva načrtovano. Diplomiral sem letos marca in zdaj imam 7. stopnjo izobrazbe, ker sem delal po starem načinu študija.   Žal se jaz ne znam prodajati. Sem pa dober v poznavanju teorije ter podajanju snovi matematike in računalništva, kar sem to pač študiral. Znam tudi osnove nekaj programskih jezikov, ampak s čim večjim se pa ne morem pohvaliti, saj niti zaenkrat še nisem \"nič kaj takega\" delal in nimam nekih konkretnih delovnih izkušenj.   Ampak, a je to ovira, da ne bi mogel najti ene pametne službe ?"
    },
    {
        "role": "assistant_10",
        "message": "@assistant_14 je 9. jul 2015 ob 21:47 izjavil:ampak zakaj je toliko pomembno, kako se znaš \"prodat\"?  Ker je za večino nas konkurenca huda, se tekmuje se pri najbolj zaželjenih delodajalcih tekmuje že za priložnost resnega razgovora. Predstavljaj si, da moraš iti v enem tednu skozi 1000 prijav. 40 delovnih ur je 2400 minut. Če bi nekdo en teden celoten šiht, brez ene same sekunde pavze preverjal samo prejete prijave, potem bo imel za vsako prijavo 2min in 24s sekund časa, da se odloči.  Sedaj pa odštej vse sestanke, telefonske klice, elektronsko pošto, pavze, obiske WC-ja in malice v tem tednu. Tvoja misija je, da tega tujca ali tujko prepričaš, da te da na kupček \"potencialnih\". Jedrnatost in kvaliteta sporočila sta bistveni.  Dva meni znana načina, da se temu izogneš sta:  - Ciljaš na manj znane in manjše delodajalce, ki so pogosto tudi boljši delovni kolektiv, verjetno pa za malo nižjo plačo. Manj konkurence, manj prijav, več časa, da se vsaki prijavi bolj posvetijo. - Mrežiš z vsemi, ki si jih spoznal že med študijem (vključno z predavatelji in asistenti), ter poskušaš preko njih vnaprej izvedeti kje se odpira kakšno delovno mesto. Če to še ni \"javna informacija\", potem pri prvem kontaktu praktično ne boš imel konkurence.   @assistant_14 je 9. jul 2015 ob 21:47 izjavil:Recimo pri meni. Med gimnazijo sem vsa 4 leta poleti za 1 mesec nadomeščal mamino sodelavko v službi. Delal sem administrativno-tajniška dela, v pisarni. Delal sem tipična administrativna dela - vnašal pošto, kopiral, pripravil izpiske, vnašal položnice, itd....  Potem sem se pa vpisal na fakulteto, kjer so mi vsako leto ostajali izpiti tudi za september, tako da sem avgust izkoristil še za učenje in morje vsa 4 leta študija. Sem mnenja, da resni študij in delo ne gresta skupaj ...   Potem sem si pa vzel leto premora, ker sem bil utrujen od vseh izpitov, učenja, zafrkavanja profesorjev, in sem se želel ukvarjati malo več s športom. Vmes sem bil 2x na Simbiozi kot pomočnik - prostovoljno delo. Potem sem se pa začel ukvarjati z diplomsko nalogo. Ampak, ker sem imel tako temo, se je zadeva zavlekla in precej podaljšala, kot je bilo sprva načrtovano. Diplomiral sem letos marca in zdaj imam 7. stopnjo izobrazbe, ker sem delal po starem načinu študija.   Žal se jaz ne znam prodajati. Sem pa dober v poznavanju teorije ter podajanju snovi matematike in računalništva, kar sem to pač študiral. Znam tudi osnove nekaj programskih jezikov, ampak s čim večjim se pa ne morem pohvaliti, saj niti zaenkrat še nisem \"nič kaj takega\" delal in nimam nekih konkretnih delovnih izkušenj.   Odebelil sem tisto, kar mi je padlo v oči in, kar bi mene osebno zanimalo v spremnem pismu, če bi iskal takšen profil.  Drugi označen stavek je trditev o tvoji sposobnosti, prvi označen stavek pa \"preverljivo dokazilo\", da ne nabijaš. Če bi podjetje iskalo nekoga, ki bi bil sposoben mentor ali, ki bi imel poleg tehničnih tudi mehke spretnosti, potem sta IMO to dva zelo močna stavka. Prostovoljno delo pri projektu tipa Simbioza pa sploh pove veliko dobrega o splošnem karakterju človeka.  Prezpogojno se znebi medmetov (škodljivega filanja) tipa \"ker sem to pač študiral\", ker to že skoraj namiguje na človeka vdanega v usodo, ki išče karkoli. Kar je označenega, obdrži in dodaj stavek kako si predstavljaš, da boš s svojo specifično kombinacijo delodajalcu koristil bolj, kot pa drugi kandidati.   @assistant_14 je 9. jul 2015 ob 21:47 izjavil:Ampak, a je to ovira, da ne bi mogel najti ene pametne službe ?  Moje stališče je, da lahko dobiš dobro delo tudi brez \"samopromocijskega marketinga\", vendar pa bo to na začetku trajalo dlje časa in bo bolj odvisno od srečnega naključja. Začetek je že sicer težak, ker imaš na izbiro zelo malo konkretnih izkušenj s katerimi se bi predstavil ali pa s pomočjo katerih te bi kdo tretji priporočil. \"Marketing\" ti nekoliko poveča možnost, da ti pomaga prebiti prvi led, da boš imel kakšen razgovor več, kot ga bi imel sicer, in s tem več možnosti najti ustrezno delo."
    }
]