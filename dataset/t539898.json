[
    {
        "role": "user",
        "message": "Se kdo tle redno ukvarja s potapljanjem z jeklenkami?  Jaz imam minimalne izkušnje. Enkrat sem šel na poskusni potop 12m. Zlo všeč mi je blo, pa nasploh z vodo sem zlo domač. Tko, da je definitivno something i want to try out in the future.  Rad bi čimveč bolj splošnih a praktičnih informacij. Kako je z varnostjo? Kje se ponavadi zalomi? Na kaj morem pazit? Kako je z nabavo opreme, kaj je dobro nabavit? Glede na to, da lahko dol glavo pustiš, res ne bi hotel šparat pri tem. A je tehnika postala kej bolj user firendly na tem področju? Koliko naj pričakujem, da se bom skešu? Kako je z družbo? Lokacijami? A je dovolj za videt v tem delu Evrope? Kaj vse zanimivo se da početi v tem športu?"
    },
    {
        "role": "assistant_0",
        "message": "Tečaj najprej, pa iz prve roke izveš vse."
    },
    {
        "role": "assistant_1",
        "message": "Za tam pa tam potapljat se splača kupit neopren, ki si ga kupiš, da se prilega tvoji velikosti (se ni prijetno tlačit v neopren, ki je premajhen :P) za ostalo opremo, če se nimaš namen ves čas potapljati, se da pa sposodit za 20-30€. Če kupiš vse skupaj pride okoli 900-100€ komplet oprema....  Bi pa kot prvo priporočil, da narediš osnovni tečaj (~180-200€), kjer te malo naučijo kako in kaj, in tudi kako odreagirati v primeru nevarnih situacij. V tečaju narediš tudi ~4 potope in vidiš če ti to dejansko poaše. S tem si pridobiš tudi certifikat in se greš potem lahko v diving centrih potapljat do 18m globine (z osnovnim tečajem).  Vendar priporočam, da si najdeš kakšnega diving partnerja, saj se potopi izvajajo v dvojicah (solo se ni varno potapljati - nikoli)"
    },
    {
        "role": "assistant_2",
        "message": "Obvezno najprej na tečaj potapljanja."
    },
    {
        "role": "assistant_3",
        "message": "ti tečaji so poceni, glede na to, kaj dobiš"
    },
    {
        "role": "user",
        "message": "Tečaj je itak samoumeven. Vendar me tko zanima izven komercialnih zadev, ker pogosto na kakih tečajih stari mački vedno zagovarjajo zvoj view, ali ti hočejo kaj vštulit.  Glede lokacij. Kje in kaj se dogaja zanimivega v sorazmerno dosegljivem radiju?"
    },
    {
        "role": "assistant_4",
        "message": "Skoraj v vsakem malo večjem kraju imajo svoje društvo... (videl zadnjo stran revije Potapljač http://spz.jump.org/drustva_izpis.php , tu začni)  http://www.spz.si/portal/stran.asp?id_t..."
    },
    {
        "role": "assistant_5",
        "message": "@user je 22. okt 2012 ob 20:14 izjavil:Tečaj je itak samoumeven. Vendar me tko zanima izven komercialnih zadev, ker pogosto na kakih tečajih stari mački vedno zagovarjajo zvoj view, ali ti hočejo kaj vštulit.  Glede lokacij. Kje in kaj se dogaja zanimivega v sorazmerno dosegljivem radiju?   V vsaki aktivnostij je tako da ima vsak svoj prav. RAvno tako imaš na voljo več šol (PADI, CMAS, SSI...), ki vsaka malce drugače razlaga stvari. ampak osnove so povsod enake in to je tisto kar rabiš na začetku. Z potopi pridejo izkušnje, potem pa že sam vidiš kaj ti najblj leži.  S tega razloga tudi svetujem, a počakaš z kakšnim kupovanjem opreme. Nepren vsekakor, kaj več pa lahko počaka,da boš boljše vedel kaj ti ustreza.  Vsekakor pa začni s začetnim tečajem, brez tega ga ni za srat. V grobem lahko delaš bolj komercialne sisteme kot so PADI, SSI ali malce manj komercialno CMAS.  Drugače pa glede lokacij: V sloveniji imaš Fieso in Piransko punto, ter par \"wrackov\" kot je naprimer Maona ali Kec. Upoštevaj edino, da vidljivost v RS je katastrofalna. Prednost je v tem, da rabiš samo licenco in opremo pa se lahko potaljaš brez dodatnih plačljivih dovolilnic. Po sloveniji je tudi precej sladkovosnih lokacij kot jezeri Bled, Bohinj ali tudi reke Soča, Kolpa...  Italija je na vhodni strani bolj meh, zaradi tipa obale.  Hrvaška ima fantastične lokacija, ki jih žal naseljujejo Hrvati. Kar pomeni, da za povprečno storitev plačaš, da se ven ne vidiš.  Res noro potapljanje pa se seveda začne na kakšnem Liveaboardu v Rdečem morju. Drugače če greš recimo v Dahab za 14 dni, te z letalsko karto pride ponavadi ceneje kot Hrvaška. Kako je z varnostjo? Kje se ponavadi zalomi?  v 99% primerov se zalomi pri potapljaču. V 300 potopih v zadnjih 10 letih še nisem videl opreme, ki bi do te mere zatajila, da bi neposredno ogrožala potaplača. SEm pa že videl nebroj potapljačev, ki so bolj ali manj uspešno izvajali samomorilske poskuse.  Potapljanje je relativno vareno, dokler se držiš omejitev in upoštevaš zdravo pamet. PRedvsem si moraš v glavi razčistit, da se pod vodo nič ne zgodi takoj in lahko večino še tako nevarnih situacij bistveno olajšaš s tem, da imaš mirne živce. To ni skakanje z padalom, ko (karikiram) potegneš dve vrvice in če se nič ne zgodi si zaključil kariero.  Drugače pa daleč najbolj nevaren del potapljanja so morski ježki. Te živali se dobesedno nastavljajo, kjer koli se česa dotakneš."
    },
    {
        "role": "assistant_6",
        "message": "Če bi rad veliko znanja, ti predlagam da se obrneš na potapljače iz DIR-a (doing it right). Oni so za moje pojme v sloveniji najbolj usposobljeni in se tudi najbolje držijo pravil.  Anatomija tehničnega D.I.R. potapljača Dobra potapljaška oprema je sestavljena na tak način, da je namenjena za vse vrste potapljanja, od potapljanja v odprtih vodah (OWD) do jamskega potapljanja, tako da dodajanje opreme za vsako vrsto potapljanja ne spreminja obstoječe konfiguracije opreme, temveč se z njo ujema. Potapljanje z vedno enako konfiguracijo opreme nam omogoča vedno enako reakcijo v težavnih in nevarnih situacijah. Zaradi dobrega poznavanja enake opreme je potapljač manj obremenjen. Uporabljamo minimalno opremo, ki je hidrodinamična in omogoča reševanje številnih problemov, ki se med potopom lahko pojavijo ali pa jih celo preprečuje.  Pred približno desetimi leti se je na Floridi začelo širiti DIR potapljanje. Največji poudarek tega sistema je na varnosti potapljača oz. celotne skupine. Razvit je bil na podlagi izkušenj pridobljenih v jamskem potapljanju, kjer je pravilna konfiguracija opreme in upoštevanje določenih pravil življenjskega pomena. Najstrožje se ga drži skupina jamskih potapljačev WKPP (Woodville Karst Plain Project) ki zadnjih nekaj let držijo kar nekaj rekordov v jamskem potapljanju (5,7 km v eno smer na povprečni globini 90 m, seveda se ne potapljajo z zrakom temveč z mešanicami). Prav iz njihovih vrst se je pred nekaj leti rodila tudi DIR šola tehničnega in jamskega potapljanja GUE (Global Underwater Explorers), katere temeljni cilj je povečanje varnosti potapljača in dvig njihove usposobljenosti na najvišji nivo. Potapljačevo izobraževanje ni nekaj kar se po tečaju konča, temveč traja celo življenje. Ta šola se je rodila tudi iz grenkega spoznanja, da usposobljenost povprečnega potapljača iz leta v leto pada, saj smo, tako v svetu kot pri nas, priča poplavi potapljaških šol, katerih temeljni cilj je vse prevečkrat hitri zaslužek, žal dostikrat na račun premajhne usposobljenosti potapljačev in posledično njihove manjše varnosti."
    },
    {
        "role": "assistant_5",
        "message": "ROFL, ko vidiš DIRovce kako lezejo v piranu v vodo z 4.000 in več € opreme in sabo tovorijo za manjši tovornjak backup pripomočkov, se lahko samo smeješ.  Ideje niso slabe, ampak njihova aplikacija je občasno posmeha vredna. Nekako tako, kot bi šel za normalno cestno vožnjo v avto montirat HANS in rollcage, oblečen bi bil pa v ognjevarno obleko z integriranim odvodom telesnih tekočin in čelado.   DIR je za amaterskega občasnega potapljača, ki ne načrtuje zahtevnih potopov preprosto overkill. Da pa o temu, da velika večina pripadnikov DIR zraven prinese še prenapihnjen ego, ker oni so pa ja edini, ki vejo kaj je varno potapljanje sploh ne govorimo.  Moj nasvet: Dokler se lotiš tehničnega potapljanja se izogibaj DIRovcev, nikakor pa ne škodi če prebereš kakšen njihov priročnik. Samo apliciraj ideje z zdravo pametjo.  Predvsem pa je pri njih povdarek na opremi (in seveda penezih zanjo) ne pa na kakšnem širokem spektru znanja. Do sedaj (tudi zaradi lastne radovednosti) sem delal tečaje po licenci PADI (OW) in sicer Noricu v Ljubljani. Nimam se kaj pritoževat, dobre osnove brez pretiranega spuščanja v tehnične podbnosti. Pač začetni tečaj. Vsekakor pa kompetentni inštruktorji v priemrjavi s tem, kaj sem imel priliko prej in kasneje videt po PADI centrih v aziji. CMAS (P**) sem delal pri Društvu za raziskovanje morja Ljubljana. Daleč najbolj knowlage oriented zadeva od vsega skupaj. Vključno z par fizikalnimi nalogami, ki bi jih pričakoval prej na maturi. Povdarek je ogromo na znanju in fizični prirpravljenosti. Oprema je sekundarnega pomena, ker je potapljač tisti, faktor ki največkrat odpove. DIR (vikend delavnica piranu) - oprema, oprema, oprema, oprema, oprema. Dva popolnoma ločena dihalna sistema (od flaše do regulatorja), suha obleka ne glede na temperaturo morja, dodatna oprema za vsak potop identična ne glede na zunanje okoliščine. IMO popolnoma zgreše attitude večine članov, ki goreče verjamejo, da so edini, ki bi morali biti v vodi."
    },
    {
        "role": "assistant_6",
        "message": "Ja, odnos je res patetičen. Pač mislijo, da so boljši od vseh ostalih, ampak znanja imajo pa kar nekaj. In ker imaš 2 ušesi, gredo pipombe in ostale \"pametne\" zadeve mimo, tisto, kar pa rabiš pa obdržiš v glavi. Na koncu pa lahko potegneš zaključke, da imajo od vseh ostalih slovenskih potapljačev, največ znanja, ki je uporabno."
    },
    {
        "role": "assistant_5",
        "message": "ne vem, nisem dobil takega vtisa. Sploh, ker je bilo vse znanje vezano na to, da imaš že v osnovi dve tone opreme sabo.   SE oa strinjam, da je vedno fino slišat različna menenja, prdvsem pa si ne smeš dovolit, da fanatično zagovarjaš neko teorijo zgolj zato, ker se tebi zdi ok ali še slabše ker so tebe tako naučili.  Veliko večino znanja, ki ga rabiš pod vodo pa tako ali tako lako dobiš samo tako da se potapljaš."
    },
    {
        "role": "assistant_7",
        "message": "Pozdravljeni!  Malce z zamudo se prijavljam semle, ker bi rad še nekaj dodal k vprašanju o potapljanju.   Nekaj reči ste že (pravilno) ugotovili, jaz imam pa čisto praktične izkušnje s to zadevo. Leta 1997 sem naredil prvi tečaj OWD, ampak do leta 2009 nisem naredil niti enega potopa. 2009 sem ponovno naredil OWD, danes pa sem OWD Inštruktor. Imam večino potrebne opreme, s suho obleko vred, ampak je seveda nisem kupil naenkrat. Seveda v našem klubu izvajam tudi tečaje. Najprej pojasnilo: SSI, PADI, CMAS, NAUI in podobno so potapljaške asociacije, ki skrbijo za ustrezno izobraževanje potapljačev po vsem svetu. Vse so komercialne, vsaka pa ima nekaj svojih \"fint\", s katerimi si skuša zagotoviti nove tečajnike. Nekateri potapljači so seveda nekoliko fanatični in je edina taprava zgolj njihova asociacija, če pa se malo pogosteje potapljaš, pa ugotoviš, da so povsod prisotne tudi take in drugačne \"perle\". Mimogrede, moja je SSI, z vsemi prednostmi in slabostmi vred. Za začetek pojdite na poskusni potop, nato pa na tečaj. Moj nasvet je, da si kupite vsaj osnovno, ABC opremo, ki jo boste lahko uporabljali tudi na dopustu in tudi, če se ne boste hudo resno potapljali. Kasneje pa vas bo itak nosil tok in boste počasi nakupili (skoraj) vse. Večina potapljaške opreme je črne barve zato, da žena ne opazi, ko si kupiš kaj novega... Pri izbiri tečaja naj vas ne vodi zgolj cena, ker je to pač le ena od postavk. Prej se dobro pogovorite, kaj za ta denar dobite. Poceni tečaj, po katerem ste prepuščeni sami sebi, je stran vržen denar! Kvaliteta tečaja ni odvisna od šole (SSI, PADI, CMAS...), pač pa od inštruktorja in kluba. Pomembna je tudi ustrezna literatura in prilagodljivost terminov. Zdajle je že malo pozno, še posebej, če ste občutljivi na mraz, ker je nekaj potopov treba narediti v morju. Pri izbiri kluba poglejte, kakšno sestavo inštruktorjev imajo in kaj se pri njih dogaja. IZKUŠNJE potrebujete, te pa pridejo zgolj s potopi. Na začetku pa je najbolje, če se potapljate z voditelji potopov ali inštruktorji ter z bolj ali manj istimi potapljaškimi partnerji, da si zgradite samozavest. Osebno vam za rekreativno potapljanje priporočam prva dva tečaja (OWD in nato AOWD), da se boste lahko potapljali do 39 oz 40 m globine, ponoči, z Nitrox-om in podobno.  Pri potopih v raznih centrih po svetu se ne pustite zavesti osebju, ki bi vas hotelo odpeljati globlje, kot pa ste certificirani. Ne delajo vam usluge, ampak vas ogrožajo, pa čeprav se vam bo na začetku to zdelo fino in razburljivo.  Ves čas mislite najprej nase in na svojega partnerja, potem šele na svoj ego, (pre)globoke potope in podobne neumnosti. Ne bojte se vprašati za nasvet svojega inštruktorja in druge, izkušene potapljače. Še najbolj bo to prišlo do izraza pri nakupu, vzdrževanju in sestavljanju opreme, nasvetih glede lokacij in seveda same izvedbe potopa. Tako se nabirajo izkušnje.  Na koncu pa še malo o DIR-ovcih. Ja, pri njih mora biti vse po regelcih, kar je po svoje v redu, ampak potapljanje mora biti tudi sproščeno in zabavno. Pri nas imamo geslo \"Serious diving, Serious fun!\", torej resno in odgovorno potapljanje s pravo mero zabave. Vojaško urjenje pa naj imajo vojaški potapljači. Jim (pa tudi komerkoli drugemu ne) pa ne priznavam, da imajo le oni prav, da vse vedo in da je edino njihov način potapljanja edini pravilen. Žal nihče ne ve vsega...  Seveda ste vsi dobrodošli med potapljači, pot do tja pa si boste izbrali sami. Lahko pa vam ponudim pomoč, če kdo želi. Srečno!"
    }
]