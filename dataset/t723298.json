[
    {
        "role": "user",
        "message": "Dober dan   Kako naredite luknje v ploščice?  Je pravi postopek vrtanje z svedrom za beton (brez vibracij), najprej manjši premer nato večji premer svedra.  Oz ali se dobijo namenski svedri za ploščice?  Še morda kakšen nasvet, npr kako začet luknjo, da sveder ne drsi v vse smeri...  Hvala  LP"
    },
    {
        "role": "assistant_0",
        "message": "Vrtam 1x s svedrom za beton, prej pa selotejp nalimaš, da ne drsi."
    },
    {
        "role": "assistant_1",
        "message": "Menda se neki posebni svedri dobijo (votli?). Sam vrtam sicer tko kot @assistant_0."
    },
    {
        "role": "assistant_2",
        "message": "Brez vibracij boš težko kaj naredil. Dober vrtalni je zelo pomemben, da ima čim več udarcev. Kot je bilo omenjeno zgoraj, nalimaš salotejp in štartaš s manjšim svedrom."
    },
    {
        "role": "assistant_3",
        "message": "Dokler ne prebiješ ploščice vedno brez udarcev in z dobrim svedrom. Ko si skozi ploščico pa vklopiš udarce. To je vsa znanost."
    },
    {
        "role": "assistant_4",
        "message": "Ob enem priporočam mašino, ki nima močnih udarcev (veliko manjša šansa da ploščica poči)."
    },
    {
        "role": "assistant_5",
        "message": "Vidia sveder, najprej tanek, potem debel, najprej počasi, da ne zdrsne.  Vidia = wie Diamant."
    },
    {
        "role": "assistant_6",
        "message": "ce je za ploscico opeka, udarcev ne rabis. imas pa tudi namenske svedre za keramiko. ce bos vrtal vec kot eno luknjo, se ga splaca kupit"
    },
    {
        "role": "assistant_7",
        "message": "Vzameš neko špičasto zadevo, narediš majhno luknjico kamor sede sveder, in potem od manjših do večjih svedrov."
    },
    {
        "role": "assistant_8",
        "message": "Lahko greš kot praviš z manjšim na večjega. Provaj brez vibracij, če imaš dober sveder bi moglo it. Ne bi pa ti vibriranje smelo razbiti ploščice, je pa vse možno.  Če imaš zadevo nezamenljivo (npr. vedno več je keramike enormnih dimenzij ala 240x120 CM) oz. kakšrno koli možnost sposoditi si ali kupit , potem le uporabi profi kronski sveder!"
    },
    {
        "role": "assistant_9",
        "message": "@assistant_0 je 18. maj 2018 ob 09:43 izjavil:Vrtam 1x s svedrom za beton, prej pa selotejp nalimaš, da ne drsi.   Ce rabis luknjo ali dve, potem tole. Ce pa luknjas ploscice po dnevnem redu, si pa omisli svedre za to. Vse ostalo je preseravanje. Pa ne gre za selotejp ampak trak za pleskanje."
    },
    {
        "role": "assistant_5",
        "message": "Ja, kronski svedri so profi, vprašanje, če se bo op tega loteval."
    },
    {
        "role": "user",
        "message": "Kar nekaj lukenj bom moral zvrtat, na hitro cca 14 kom.  Ploščice so na opečni osnovi.  Kronski svedri, gledam zgornjo slike vendar ne vidim svedra, samo okrogle luknje, ali se z tem vrta? Cena?  Vidia sveder, ali je to sveder za beton oz kakšen poseben sveder?  Svedri za keramiko, ali so ti isti kot za steklo?    LP"
    },
    {
        "role": "assistant_5",
        "message": "Vidia je bolj trd in se ne obrabi/otopi tako hitro, ima tudi ojačitev (sam sveder je malenkost ožji) na vrhu. Vrtaš lahko ploščice, beton, kamen, pač previdno in postopno, da ne podrsaš ali počiš ploščice... Če nisi prepričan, naredi na enem (bolj) zakritem mestu poskusno vrtanje."
    },
    {
        "role": "assistant_10",
        "message": "Če imaš dobro mašino, ploščico prevrtaj brez udarcev. Ko boš 100%, da je ploščica prevrtana pa lahko preklopiš na udarce.   Kako velike luknje pa boš naredil? 10mm luknjo lahko brez problema narediš z dobrim svedrom za beton."
    },
    {
        "role": "assistant_11",
        "message": "Navadni sveder za železo, udarni vrtalnik, ni bilo problema."
    },
    {
        "role": "assistant_12",
        "message": "Sam sem tudi prevrtal brez udarcev najprej ploščico potem z udarci še steno zadaj. Če pa nisi siguren potem raje bolj počasi vrtaj."
    },
    {
        "role": "assistant_13",
        "message": "Pozdrav  Moja praksa:  -Na mestu vrtanja s koničastim kovinskim predmetom načnem glazuro ploščice (z lahnimi udraci s kladivom), da sveder lepo sede in en zapleše. -Z majhnim widia svedrom (fi3 - fi5 mm) brez vibracij počasi prebijem glazuro. Ko sem na keramiki ploščice, vklopim vibracije (uporbljam star klip-klap vrtalnik) in z lahnim pritiskom (da vibracije niso premočne) prevrtam keramiko ploščice. -Prejšnjo točko ponavljam z widia svedri večjih premerov, dokler ne dosežem želenega premera luknje.  Treba je biti previden, če je ploščica bolj slabo nalepljena (votli zvok, ko potrkaš nanjo). Takrat se matram brez vibracij.  LP  Jože"
    },
    {
        "role": "assistant_14",
        "message": "Ko sem rabil ploščice 60x60 vrtat sem si rajši sposodil od keramičarja tele svedre, ki jih je gor linkal. Pravzaprav je rekel, da rajši sam pride zvrtat luknje, ker če ne zvrtaš dobro, gre sveder v parih luknjah.  Po opažanju je zadeva res dobro zvrtala pod temi pogoji: Sveder daš na baterijsko vrtalko, potem pa pod kotom 45 ali manjšim prisloniš na točko kjer hočeš luknjo. Ko rata \"lunca\" in je dovolj globoka, jo pa še malo zavrtiš (premikaš vrtalko okoli), da postane okrogla luknja. Na koncu vzameš navaden sveder in zvrtaš do konca v steno. Vmes sem na 10-15 sekund pošprical vodo na sveder, da ga je ohladilo. Trajalo je pa za srednje debele ploščice od 1 do 2 min na luknjo.  No na koncu sem videl, da to keramičarji ne radi posojajo, pa smo kupil 2 taka svedra za 100 eur."
    },
    {
        "role": "assistant_15",
        "message": "Vzameš neko špičasto zadevo, narediš majhno luknjico kamor sede sveder, in potem od manjših do večjih svedrov.    jeklen žebelj, pa narahlo malo s kladivom na eno točko."
    },
    {
        "role": "assistant_16",
        "message": "Keramika je dokaj jebena stvar ter z betonskim svedrom velikokrat loterija xD  Widia ali nameski svedri za keramiko so pa dragi (zacne se pri 30EUR na kom, vkolikor potrebuješ različne dimenzije, si hitro preko 100EUR).  Mogoče razmisli v tej smeri, da raje plačaš keramičarju teh 50EUR, pa ti on zvrta teh 14 lukenj. Pa še živce boš imel mirne xD  P.S. Widia svedri so afaik nareti za mehkoželezne konstrukcije in so abnormalno krhki (zaradi njihove extremne trdote). Kakšen strojnik, vam niti ne bi priporočal vrtati z njimi s prostoročnim vrtalnikom, saj se zelo hitro zlomijo. Dobra praxa widia svedrov je vrtanje z vrtalnikom na stojalu."
    },
    {
        "role": "assistant_6",
        "message": "najprej naj pove fi potrebnih lukenj."
    },
    {
        "role": "assistant_2",
        "message": "Seveda je tudi odvisno od ploščic :) Če je stare ploščice, potem go for it z navadnim svedrom. Sploh če so opečne ploščice. Če pa je to nekaj novega in iz gresa, potem plačaj raje keramičarja. Za 14 lukenj se ti res ne splača kupovat svedrov za 50€+."
    },
    {
        "role": "assistant_17",
        "message": "Keramičar bo pa komaj čakal, da gre nekam vrtat neke brezvezne luknje."
    },
    {
        "role": "assistant_2",
        "message": "Sej ne bo vrtal za 2€..."
    },
    {
        "role": "assistant_5",
        "message": "pa niso vidia tako dragi, no: http://www.nanoelektronika.si/sveder-10... https://www.amazon.de/Steinbohrer-unive..."
    },
    {
        "role": "assistant_13",
        "message": "Pozdrav  Da se razumemo... Pod widia nas IMHO večina misli na svedre za beton (s trdokovinsko - widia ploščico na konici) in ne trdokovinskih svedrov, ki so v celoti iz tega materiala....  LP  Jože"
    },
    {
        "role": "assistant_5",
        "message": "ja, jasno"
    },
    {
        "role": "assistant_2",
        "message": "V trdo ploščico boš težko karkoli zvrtal s tem svedrom brez vibracij. Če pa uporabiš vibracije, je pa velika možnost, da bo počla ploščica.     Takšni so primerne za trde ploščice in niso poceni."
    },
    {
        "role": "assistant_5",
        "message": "zato pa najprej s tankim svedrom in potem večaš luknjo... res je, op ni navedel, če imajo te ploščice kakšno posebno vrednost, ampak, če bi imele, verjetno ne bi spraševal na forumu... ne vem, koliko lukenj sem izvrtal, najbrž res ne 14 zadnjih nekaj let, ampak res nikdar ploščica ni počila... nazadnje za neke bojlerje..."
    },
    {
        "role": "assistant_2",
        "message": "To je ponavadi kar velik problem tukaj. Ljudje pridejo, vprašajo, detaile si pa lahko mi izmislimo..."
    },
    {
        "role": "assistant_5",
        "message": "to je v bistvu na op, koliko manevrskega prostora za debatiranje pušča."
    },
    {
        "role": "user",
        "message": "Moram tudi nekaj delat v službi, zato malo zamika pri odgovoru   Gre za na novo narejeno kopalnico, sicer v starejšem stanovanju.  Torej ploščice so nove, niso pa najdražje variante ampak med cenejšimi, 6 EUR / M2 - Gorenje.   Luknje bodo različnih velikosti. Točno še ne vem, ker je potrebno še nabavit ogledalo, polica pod ogledalom, dva ročaja na steni za oprijem, za wc metlico, za milo itd...  Ali se pri nas ne dobijo ugodno vidia svedri, bauhaus ipd, je potreben nakup iz tujine, so res tako dragi pri nas?  Kako sploh vem če so svedri vidia, ker npr tukaj nikjer ne piše vidia:  https://www.amazon.de/Steinbohrer-unive...  LP"
    },
    {
        "role": "assistant_18",
        "message": "Kronski svedri niso dragi, cca 10 eur v Merkurju. Malo obratov, pa delaš krožne gibe, pa dobro je malo hladiti. Obstajajo tudi posebni špičasti svedri, so primerni za trde ploščice, tudi granit. Stane cca 23 eur, pa ne rabiš nič hladit.  Pri vseh teh svedrih je treba paziti, ko prebiješ ploščico, zamenjaj sveder, ker beton ga uniči takoj."
    },
    {
        "role": "user",
        "message": "Z kronskimi ne bom izgubljaj časa... Svedri za beton ali vidia kot ste rekli, če le ne bodo predragi LP"
    },
    {
        "role": "assistant_19",
        "message": "Rabiš samo enega, ki ti prevrta. Gre tudi s takimi za beton,s tem, da najprej malenkost napikaš glazuro. Ne rabi kompleta kupovati. V kurivu sem enkrat kupi en sveder, ki ima dostavek za večje luknje vrtati - recimo za cevi, vrta pa centralno luknjo in nato na oddaljenosti dolbe. Tudi s tem centralnim se da, ima vidia najbrž in je uporaben tudi za večje luknje,"
    },
    {
        "role": "assistant_5",
        "message": "tule še imaš, če boš delal z namenskimi svedri za ploščice (hlajenje z vodo ni slaba ideja) https://www.amazon.de/Fliesenbohrer-Hak...  vidia (men se zdi, da gre v bistvu za znamko svedrov, ne za vrsto) prepoznaš predvsem po ojačanem nastavku"
    },
    {
        "role": "assistant_16",
        "message": "@assistant_13 je 18. maj 2018 ob 12:34 izjavil:Pozdrav  Da se razumemo... Pod widia nas IMHO večina misli na svedre za beton (s trdokovinsko - widia ploščico na konici) in ne trdokovinskih svedrov, ki so v celoti iz tega materiala....  LP  Jože   jz zgleda nisem bil med večino xD"
    },
    {
        "role": "assistant_5",
        "message": "eni smo bili bolj praktični :-)"
    },
    {
        "role": "user",
        "message": "@assistant_5 je 18. maj 2018 ob 13:39 izjavil:tule še imaš, če boš delal z namenskimi svedri za ploščice (hlajenje z vodo ni slaba ideja) https://www.amazon.de/Fliesenbohrer-Hak...  vidia (men se zdi, da gre v bistvu za znamko svedrov, ne za vrsto) prepoznaš predvsem po ojačanem nastavku   problem teh poceni variant iz amazon.de ipd je da je običajno poštnina višja kot pa je vrednost blaga  bom pogledal v bauhaus... če najdem kakšne vidia svedre, če ne pa bom uporabil svedre za beton  LP"
    },
    {
        "role": "assistant_20",
        "message": "Svedri za keramiko, edino pazi, da ga ne zakališ (pregreješ). Izklopi udarno funkcijo.  A."
    },
    {
        "role": "assistant_13",
        "message": "Pozdrav  Saj svedri za beton so vidia svedri (gre za splošno - \"ljudsko\" izrazoslovje). Vidia je izraz, ki se je udomačil dolgo tega in pri vidia svedrih gre za svedre, kjer je na konici vstavljena trdokovinska ploščica (original Kruppova \"WiDia\" (Wie Diamant) je bila v osnovi sintran volframov karbid).  LP  Jože"
    },
    {
        "role": "assistant_16",
        "message": "Osebno sem se bolj poistovetil z vidia svedrom (v celoti iz volframovega karbida) preko mojega srečanja z njim, ko sem moral v listnate vzmeti vrtati luknje (horor xD). Pa sem mislil, da bi prišel prav tudi pri keramiki (predvideval, da je še trši od le-te)  Se pa vsekakor strinjam, da bi večina takoj pomislila na betonski sveder, z oblečeno konico."
    },
    {
        "role": "user",
        "message": "@assistant_13 je 18. maj 2018 ob 15:10 izjavil:Pozdrav  Saj svedri za beton so vidia svedri (gre za splošno - \"ljudsko\" izrazoslovje). Vidia je izraz, ki se je udomačil dolgo tega in pri vidia svedrih gre za svedre, kjer je na konici vstavljena trdokovinska ploščica (original Kruppova \"WiDia\" (Wie Diamant) je bila v osnovi sintran volframov karbid).  LP  Jože   To pa se že lepše sliši, torej nabavim kvalitetne svedre za beton in gremo vrtat"
    },
    {
        "role": "assistant_21",
        "message": "Še zdej nisi povedal kakšen fi lukenj vrtaš. Če 8mm ali manj pomoje ne rabiš komplicirat, če maš spodobno bormašino (močno in nastavljivo) - daš v drugo prestavo z udarjanjem in pri visokih obratih nežno pritiskaš z navadnim svedrom za beton, dokler nisi skozi keramiko, potem pa lahko bolj pritisneš. Malarski trak ti bo pomagal držat konico tam, kjer bi rad, da je sredina luknje."
    },
    {
        "role": "assistant_22",
        "message": "@user je 18. maj 2018 ob 09:37 izjavil:Dober dan   Kako naredite luknje v ploščice?  Je pravi postopek vrtanje z svedrom za beton (brez vibracij), najprej manjši premer nato večji premer svedra.  Oz ali se dobijo namenski svedri za ploščice?  Še morda kakšen nasvet, npr kako začet luknjo, da sveder ne drsi v vse smeri...  Hvala  LP   Torej, imeti moraš dober vibracijski vrtalnik, po možnosti Dewalt, Makita. Ne kakšne igrače, ki ima vibracije z zobniki. Kupiš lahko diamantne svedre, lahko takšne z widia konico ali take integralne za vrtanje v beton. Integralni so najcenejši. Jaz sem svojčas vedno kupoval vidio, ampak na koncu je vseeno, če ne delaš dosti lukenj.  Selotejp ti dosti ne pomaga.  S tušem narišeš točno kam želiš zvrtati. Potem vzameš sveder dosti manjšega premera, 5mm ali tu nekje. Najbolje je, če vrtaš na sredini ploščice, kjer je ploščica najmočnejša, da ne poči. Se pa da tudi na robu, samo počasi moraš delati.  Potem z manjšim svedrom previdno pobereš dol glazuro. Kot rečeno, ne pomaga selotejp. Pomaga da vrtaloik držiš pravokotno in z neko močjo, da vrtalnik ne vibrira tebe.  ko prideš do rdečega sloja, sveder zamenjaš s ta pravim. Premer svedra mora biti enak premeru vložka.  Lahko si na svedru ali vrtalniku označiš 1cm globlje kot je vložek.  Potem previdno nadaljuješ, dokler tudi večpji sveder ni pobral glazure do v celoti. Prevrtal si najtrši del ploščice.  Potem lahko bolj pritisneš na obrate in ko začutiš, da je sveder prevrtal ploščico (in prevrtava omet) pritisneš do konca.  Ko prideš do mejne globine, moč zmanjšaš, da polž sčisti ven odpad.  Ko imaš luknjo zvrtano, preden daš vložek noter, luknjo zapolniš z akrilnim kitom. Ponavadi do vrha, manjše luknje (do 8mm) ne rabiš do vrha.  Potem daš vložek notri, lahko si pomagaš z manjšim kladivom, če gre na trdo noter.  Imej pripravljen močnejši modelarski nož, če si se zafrknil in je luknja malo preplitka. Če vložek ne gre noter do konca, tja do 7mm rob, z modelarsim nožem odrežeš rob. Če je več kot 7mm, potem ni druge, kot s klešči potegneš vložek nazaj. Alternativno lahko malo privijačiš vijak in z vijakom potegneš ven vložek.  Namesto akrilnega kita se dobi specialen kit samo za vložke, samo je drag in če glih ne delaš cele hiše, kupiš akrilni kit, ki je cenejši in ga lahko porabiš še za kaj.  Potem ko si vložek dal noter, imaš 5-10 minut časa, da vijak privijačiš. Sicer bo akrilni kit postal trd in se lahko zgodi, da sploh ne boš mogel privijačiti nič.  Predlagam ti, da imaš dober električni vijačnik. Daš ga na največji navor in vijak naviješ noter.  Če narediš po postopku, kot sem ti rekel, bo to držalo še tvoje vnuke.  To ti je napisal nekdo, ki je zgradil prizidek k eni hiši in prenovil drugo hišo from scratch."
    },
    {
        "role": "assistant_23",
        "message": "Z zarisovalno iglo in kladivom malo pimpnes, da se sveder \"vsede\". Samo vrtanje pa je stvar prakse. Najboljse z baterijsko, ker ni toliko mocna."
    },
    {
        "role": "assistant_6",
        "message": "ce so ploscice bolj svoh, jih jaz nebi pikal:))"
    },
    {
        "role": "assistant_24",
        "message": "Keramika je bolj šala mala. Selotejp + sveder za beton (poskusi brez vibracij). Problem so \"granitogres\" ploščice in podobno (pa vedno več jih je)."
    },
    {
        "role": "assistant_25",
        "message": "S temi svedri https://www.alpen-drills.com/de/bohrsor... (dobijo se pri Merkurju Vič kot komplet) gre odlično skozi ploščice (npr. z baterijskim bosch) -prepričaš se, da ni kje spodaj inštalacij !! -točno označiš s flomastrom središče -nalepiš čez lepilni trak, da ti ne spodnese svedra -vrtaš brez udarjanja z rahlim pritiskom ! -s svedrom 3 mm izvrtaš skozi ploščice (brez udarjanja) vodilno izvrtino -zamenjaš sveder za večjega in previdno povečaš luknjo skozi ploščice na pravo mero za vložek ali (še bolje) kak mm večjo  -zamenjaš/nastaviš vrtalnik na udarnega in previdno poglobiš luknjo na pravo globino -izpihaš luknjo in previdno vložiš vložek   Za majhne dodatke Hoferju prodajajo tudi posebne okrogle nosilce, ki se prilepijo na ploščice ter ustrezno lepilo v tubi. Na nosilce se pritrdijo razni nastavki za kozarce, brisače, milo... itd. Preskusil in deluje."
    }
]