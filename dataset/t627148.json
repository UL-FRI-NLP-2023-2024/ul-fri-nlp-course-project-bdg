[
    {
        "role": "user",
        "message": "Pozdravljeni,  mene pa zanima, kako je z izbiro TRRja pri plačilu storitev. Konkreten primer, T-2, pri katerem imam naročen internet, ima na računu napisan TRR odprt pri Unicreditu, če pa na ajpesu preverim transakcijske račune, pa jih imajo odprtih še kar nekaj, in vsi so namenjeni poslovanju. Ali lahko jaz v tem primeru plačam na drug TRR? Recimo, na TRR, ki ga imajo odprtega pri Abanki, katere komitent sem?"
    },
    {
        "role": "assistant_0",
        "message": "To isto je bilo tesko vprasati na T-2 z enim klicem?"
    },
    {
        "role": "user",
        "message": "Ne, ker me zanima splošna praksa in če obstaja kakšna pravna ureditev tega, T-2 je samo za primer, kakršnih bi lahko napisal še nešteto."
    },
    {
        "role": "assistant_1",
        "message": "A je kaksna razlika, ce placas tam kjer imas odprt svoj racun?"
    },
    {
        "role": "assistant_0",
        "message": "@assistant_1 je 17. nov 2014 ob 08:52 izjavil:A je kaksna razlika, ce placas tam kjer imas odprt svoj racun?  Najbrz placa se kaksno provizijo..."
    },
    {
        "role": "user",
        "message": "Tako je, ponavadi so provizije nižje, plačila pa prej ažurirana."
    },
    {
        "role": "assistant_1",
        "message": "Da so placila bolj azurna, je bolj kot ne irelevanto.  Za provizije nisem ravno preprican. Vem, da pri Delavski hranilnici lahko cisto brez provizije nakazes denar na drugi racun znotraj DH-ja. Ampak to sem sprobal le med fizicnimi osebami in niti ne preko UPN obrazca, ampak preko Spletne banke in obrazca za Interni prenos. Za placilo na poslovni racun pa verjetno moras placati preko UPN-ja in je provizija, vsaj pri DH, enaka ne glede kam nakazes."
    },
    {
        "role": "user",
        "message": "No, pri abanki ni, tudi pri plačilu UPNja."
    },
    {
        "role": "assistant_1",
        "message": "Svoje prvotno vprasanje pa moras vseeno naslovit na prejemnika placila. V navadi je, da dolocena placila prihajajo samo na en racun in se tam tudi vodijo. Ostale racune pri drugih bankah pa lahko uporabljajo za cisto druge namene - npr. ugodni kredit, dobra obrestna mera pri depozitu..."
    },
    {
        "role": "assistant_2",
        "message": "Ne plačevat na drug račun, ker morda ne bodo registrirali tvojega plačila. Lahko pa kontaktiraš ponudnika in ga vprašaš če ti morda lahko izdajajo položnice z drugim TRR-jem."
    },
    {
        "role": "user",
        "message": "Ok, to je praktični vidik. Kako pa je s pravnim? Ali lahko podjetje reče, da ni dobilo plačanega računa, če je bil plačan na drug TRR?"
    },
    {
        "role": "assistant_1",
        "message": "Vprasaj podjetje! Oni so ti lepo poslali poloznico z vsemi pravimi podatki, ne mores zdaj kar nekaj po svoje."
    },
    {
        "role": "assistant_3",
        "message": "Če ne bo pravi račun in sklic, boš naslednjič dobil opomin da prejšnje položnice/računa nisi plačal.  Preprosto. Ne bo se podjetje ukvarjalo z vsakim bedakom, ki bi delal nekaj po svoje. te stvari so večinoma avtomatizirane in preprosto ne zabeležijo plačila. Sem že sam imel probleme z napačnim sklicem, pa je moje svetovalka na banki to lepo rešila."
    },
    {
        "role": "assistant_4",
        "message": "Načeloma lahko plačaš na katerkol račun, je pa včasih treba kdaj pa kdaj težit, ker teta v računovodstvu ni pogledala tiste banke ali pa je na dopustu.  Mimogrede, T-2jev račun na Unicreditu je bil odprt za stečaj, račun je sedaj zaprt (ker stečaja ni več), tako da je treba plačat drugam."
    },
    {
        "role": "assistant_5",
        "message": "Dobre firme imajo urejeno računovodstvo, vseeno je na kateri njihov račun nakažeš. Povod je knjiženo.  Je pa T-2 ena cvetka, kar se tiče tega. Tehnika jim še kar gre, administracija žal ne.   Kako imaš pri abanki nižjo provizijo, jaz tudi če nakažem iz abanke na abanko plačam provizijo ob uporabi UPN. Interni prenosi so druga zgodba."
    },
    {
        "role": "assistant_6",
        "message": "Igraj se pa boš plačal 2 x , firma ti določi, kam, pa ne pozabi, da je bil T2 v stečaju, torej nimaš kaj ti določati kaj bi ti, ampak je pomembno kam oni želijo, lahko pa poskusiš in pač plačaš 1 x na star račun pred stečajem , potem pa še 1 x na račun stečajnega, kot ga je določilo sodišče ...."
    },
    {
        "role": "user",
        "message": "@assistant_6, ne bluzi. Kot piše tudi na slo-techu, T-2 ni več v stečaju.  Tomi, tudi pri plačilu UPNja imaš nižjo provizijo pri plačilu na račun pri isti banki, pri abanki je konkretno plačilo upnja 0,37 EUR, plačilo UPNja na TRR pri abanki pa 0,35 EUR.  Sem pa dobil tudi iz T-2 povratno informacijo, da ni važno, na kateri TRR se plača - so mi zaračunali obresti za prejšnji mesec, vendar sem poslal dokazilo o plačilu, ki je bilo upoštevano."
    },
    {
        "role": "assistant_2",
        "message": "Pa se res splača vsak mesec zafrkavat za ta dva centa?"
    },
    {
        "role": "user",
        "message": "Ma, pri njih se gre za stvar principa, tako da sem se pripravljen zajebavat s tem vsak mesec. Pa, še vedno me zanima, kakšen je pravni vidik tega."
    },
    {
        "role": "assistant_7",
        "message": "Pravni vidik je verjetno takšen, da si ti podpisal pogodbo, v kateri piše, da moraš na mesečni ravni plačati znesek, ki ga oni določijo, na TRR, ki ga oni določijo."
    }
]