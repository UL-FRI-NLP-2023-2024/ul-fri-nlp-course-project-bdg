[
    {
        "role": "user",
        "message": "Lepo pozdravljeni vsi!  Imam prošnjo in vsaka pomoč bi mi prišla še kako prav! Že dva dni se prepiram z starim očetom, ki je bivši profesor na fakulteti za elektrotehniko. Sva pa sprta zaradi enega problema. Do včeraj smo imeli brezžično povezavo preko Ruckusa, ki pa ni podpiral WiFi N , da je bilo še slabše zame osebno, je bilo to, da je Ruckus imel v svoji sobi, ki je zasičena z električnimi napravami od tal do stropa, kar seveda močno moti signal do te mere, da sem v sosednji sobi dobil le dve črtici močen signal, medtem ko punca samo 1 in še ta je včasih popolnoma izginila. Zaradi tega sem kupil router od Linksys E1000, ki ni ravno dober, naj pa bi bil za to kar sem rabil zadovoljiv. Zato sem povezal Linksys router na modem od siola, na port kjer je bil prej Ethernet 1 povezava DATA za Ruckus (istočasno ima Ruckus še en port, ki ga nikoli ne izklapljam, ker nudi brezžični VIDEO stream za Siol Box) in ga dal v drugo sobo in stvar je bila rešena. Brezžično povezavo od Ruckusa sem izklopil preko nastavitev, da je oddajal le še signal za video streaming, ne pa tudi SIDDa in internetne povezave, tako da ne bi motil signal od Linksys ruterja. Signal Linksys routerja je bil zaradi postavitve v sobi brez električnih naprav po celi hiši odličen, video streaming pa je še zmeraj delal! Seveda pa je to zmotilo starega očeta, ki se kot bivši profesor, ne pusti, da je kdorkoli bolj pameten ali vsaj bolj logičen. Tako, da je na vsak način želel da sem nazaj vspostavil brezžično povezavo preko obeh, le da je tokrat on želel, da je tako, da ko bi bil jaz doma, bi bil v modemu na Ethernet 1 portu vklopljen Linksys router, ko pa me ne bi bilo doma, pa bi on odklopil moj router in dal nazaj Ruckus, ki bi imel omogočeno brezžično povezavo, tako kot prej. Jaz se tega nisem želel lotiti, saj se ponavadi zaradi tega začnejo mešati IP adrese in se vse po domače povedano podreka. To sem vseeno storil in od takrat naprej, mi povezava nagaja. Zato sem razmišljal kaj naresti in sem tokrat povezal moj Linksys Router na njegov Ruckus in omogočil, da bova oba mela svojo brezčično linijo, čeprav se meni to zdi NEUMNO, ker bi vsi lahko imeli le eno brezžično povezavo in to je to. Se pravi, wireless SAMO preko Linksys, Ruckus pa bi še zmeraj oddajal video streaming, BREZ wireless. No sedaj dela kakor bi moglo a še kar sili, da želi imeti v modemu vključeno istočasno le en router. Največji problem je ta, da ON trdi, da če je v nastavitvah Ruckusa brezžična povezava na enable on pa izklopi fizično kabel od etherenta za Ruckus (se pravi kabel za DATA in ne kabel za VIDEO, ki je tudi v takem primeru še zmeraj not) na modemu od Siola in vklopi nazaj moj Linksys Router na modem, da v tem primeru, njegov Ruckus NE oddaja signala in to čeprav ga na vseh napravah ki so sprejemniki še zmeraj zazna. Res je, da v takem primeru internet ne dela, saj ni povezan na DATA port, ampak signal pa VSEENO pošilja, ali se motim jaz? Prav tako mislim, da je boljše za signal, če je le en router, namesto dveh, on pa trdi da to nima nobene povezave, saj tako ali tako po njegovi logiki, zaradi tega ker ni vključen kabel na DATA port (v tem primeru od Ruckusa), tako ali tako ne pošilja signalov (čeprav jih jaz preko USB sprejemnika še zmeraj lovim). OK če se bo kdo znašel iz tega nakladanja, nej mi prosim pomaga. Vem da je kompliciranje za brezveze, a drugače kot to, nisem mogel razložiti situacije in PROSIM, če mi lahko kdo pomaga njemu lažje razložiti, da bo mir v bajti in da bo vsaj enkrat imel mlajši prav ;)!   HVALA!"
    },
    {
        "role": "user",
        "message": "Naj še omenim to, da sem predlagal tudi to, da bi Ruckus (omogoča le WiFi b in g) ali modem od Siola (ku tudi nudi povezavo WiFi N) ali celo oboje lahko dali v drugo sobo, kjer v takem primeru, drugi ruter od Linksysa prav tako ne bi bil potreben, A PRAV TAKO TEGA NE ŽELI, ker je kakor pravi navajen, da ima to v svoji sobi! Jaz pa počasi izgubljam živce."
    },
    {
        "role": "assistant_0",
        "message": "Po moje je pri tebi problem radio noise in ne jakost signala. Verjetno imajo še sosedje kakšen WiFi in imaš potem veliko zasičenost radiskega spektra. Lej, bistvo je da imaš čim manj te šare poduplirane, potriplirane. Če pa že moreš imeti, pa priheftaj Ruckus router v en eth port od modema, Linksysa pa v drugega (čisto ločen tunel). Zavedaj se tega, da če hočeš solidno WiFi delovanje obeh hkrati, ju moraš postaviti na različna frekvenčna območja. Ruckusa postavi recimo na port 1, Linksysa pa na 6 lower (za 40 MHz pasovno širino). Če ti je dosti 150 Mbps pa izberi 20 MHz in kanal 11."
    },
    {
        "role": "user",
        "message": "@assistant_0 je 11. sep 2012 ob 12:04 izjavil:Po moje je pri tebi problem radio noise in ne jakost signala. Verjetno imajo še sosedje kakšen WiFi in imaš potem veliko zasičenost radiskega spektra. Lej, bistvo je da imaš čim manj te šare poduplirane, potriplirane. Če pa že moreš imeti, pa priheftaj Ruckus router v en eth port od modema, Linksysa pa v drugega (čisto ločen tunel). Zavedaj se tega, da če hočeš solidno WiFi delovanje obeh hkrati, ju moraš postaviti na različna frekvenčna območja. Ruckusa postavi recimo na port 1, Linksysa pa na 6 lower (za 40 MHz pasovno širino). Če ti je dosti 150 Mbps pa izberi 20 MHz in kanal 11.   Hvala za odgovor. To bi že naredil, pa je problem v temu, da star oče ne želi imeti v siolovem modemu več kot samo en router. To z linijami sem že tudi naredil. Problem ni v temu, da stvar ne bi delovala tako kot bi morala, kadar je nastavljeno po MOJE. Problem je kako razložiti staremu očetu, da po njegovi nastavitvi, meni še zmeraj lovi njegov SIDD in da RUCKUS še zmeraj pošilja signal, ker on pa trdi obratno, se pravi da to ni možno. Ubistvu je bolj problem v temu, da on je že mal zastarel, ker ne poučuje o teh stvareh že skoraj dve desetletji in trdi da so v principu stvari še zmeraj iste kot takrat ko je on točno to poučeval, jaz pa priznam da detajlov in marsičesa kar ve on ne poznam, samo bi mu moral na temeljit način razložiti stvari, to je pa 82 letniku, ki ima vse ljudi, ki niso vsaj magistri, za kretene, malo večji problem. Tako da če me razumeš je moj problem bolj ta, da nočem da mi uniči mojo povezavo, ker želi imeti on po svoje, s tem pa meni in ostalim onemogoči normalni internet, samo zaradi tega ker hoče dokazati svoj prav!"
    },
    {
        "role": "assistant_0",
        "message": "Pa saj je vseeno če ti lovi njegovo mrežo, briga te, svoj AP postavi v svojo mrežo čim dlje stran (frekvenčno) od Ruckusove in je stvar rešena. Tisti SSID broadcast nima veze."
    },
    {
        "role": "assistant_0",
        "message": "Nisi povedal kako imaš nastavljen modem. Gre za router-mode ali je passthrough? Če je passthrough potem se Ruckus obnaša kot router in ima vzpostavljen pppoe tunel. Če je pa je modem v router načinu potem se pa lahko obnaša kot switch ali kot router. V takem primeru ti samo priheftaj Linksysa (NE PREKO WAN PORTA!) v eth port od modema in postavi AP brez routinga ter lastnega DHCP-ja, ker boš vse to dobil že od routerja v modemu."
    },
    {
        "role": "assistant_1",
        "message": "Na en PC naloži wireshark ali kakšen podoben orodje za wireless packet capture (lahko vzameš tudi BackTrack), nastaviš filter na Rukus in lepo pokažeš koliko paketov šiba naokoli, če je vključen ali pa izključen iz routerja.  Bolj prepričljivega dokaza ni, saj se lahko na lastne oči prepriča da wireless ni 'mrtev', čim iztakne internetno povezavo.  Sicer bi mu pa tudi logika morala dati vedeti, da wireless ne služi le povezavu na internet, temveč tudi vzdržuje povezave med računalniki na omrežju. Čim dva računalnika komunicirata med seboj preko wifi (npr. kopiraš datoteko preko windows shara), bo tega prometa bistveno več, kot internetnega prometa."
    },
    {
        "role": "user",
        "message": "Še enkrat na malo bolj kratko opisana moja trditev in njegova:  na Siolovem modemu so štirje porti, prva dva sta DATA, druga dva pa VIDEO (itak se lahko spremeni kaj je kateri, samo on želi imeti tako kot je bilo na defaultu).  STARI OČE: na Siolovem modemu so štirje porti, prva dva sta DATA, druga dva pa VIDEO. Na prvem ima on direktno povzeavo na svoj računalnik, na drugem ima povezan ruckus (DATA oz. zaradi interneta), na tretjem ima tudi ruckus (VIDEO zaradi video streaming), na četrtem pa niti nisem prepričan kaj ima gor. Siolov modem in Ruckus sta in po njegovi želji morata ostati v njegovi sobi, ki je nafilana z starimi elektronskimi napravami, ki zagotovo motijo signal.   WiFi je na Siolovem modemu izklopljen (siolov modem omogoča 802.11 n ). Ruckus je povezan na modem preko dveh Ethernet portov in sicer DATA in VIDEO. On želi imeti na Ruckusu omogočen wireless SIDD in AVAILABILITY. Njegov Ruckus je že starejši model iz leta 2006 in omogoča samo 802.11 b in g. SIDD iz Ruckusa je recimo IME1.   Njegova zahteva je ta, da takrat ko sem jaz ali kdorkoli drug doma, da je povezan namesto Ruckusa, na in izključno na drugem portu, moj router Linksys, ki pa ima SIDD IME 2. Tako da smo takrat na internetu brezžično vsi na IME2. Ko pa mene ali ostalih ne bo, bo pa on fizično ponovno izklopil Linksys in ponovno vklopil Ruckus nazaj.   Vse ima nastavljeno na DHCP tako ruckus kot siolov modem, ker so mu tako nastavili siolovci.  JAZ: Ruckus bi pustil priklopljen na VIDEO stream na portu 3 (da bo še zmeraj brezžično delal TV stari mami), iz porta 2 bi ga del ven in tam pustil za zmeraj in ne le občasno moj router Linksys, ki bi bil v drugi sobi za boljši signal po hiši, že samo zaradi signala 802.11 n ,ki ga oddaja router in sprejema moj usb sprejemnik. Wireless availability in SIDD brodcast bi na Ruckusu izključil, saj ne vidim smisla da sta dva ločena signala po hiši. Tako da bi vsi imeli v temu primeru samo IME2.   Potem pa je še trditev, kdo ima prav v primeru če bi ostal njegov način. Jaz pravim, da ko bi on imel izključen ethernet port 2 za ruckus, ker bi tam bil takrat moj Linksys Router, hkrati pa bi Ruckus še zmeraj bil priklopljen na Siolov modem na ethernet 3 zaradi Video streaminga. In imel ENABLED wireless availability in brodcast SIDD. V temu primeru bi še zmeraj Ruckus oddajal IME1 in s tem se pravi bi tudi, RUCKUS ODDAJAL SIGNAL Z IME1. On pa pravi, da čeprav sprejemniki ujamejo IME1, Ruckus v temu primeru ne oddaja signala, ker nima povezave z kablom na ethernet 2 DATA. TOREJ KDO IMA PRAV IN ZAKAJ? To mi prosim pomagaj razvozljati :)"
    },
    {
        "role": "user",
        "message": "@assistant_0 je 11. sep 2012 ob 12:28 izjavil:Nisi povedal kako imaš nastavljen modem. Gre za router-mode ali je passthrough? Če je passthrough potem se Ruckus obnaša kot router in ima vzpostavljen pppoe tunel. Če je pa je modem v router načinu potem se pa lahko obnaša kot switch ali kot router. V takem primeru ti samo priheftaj Linksysa (NE PREKO WAN PORTA!) v eth port od modema in postavi AP brez routinga ter lastnega DHCP-ja, ker boš vse to dobil že od routerja v modemu.   Sej pravim, ni možno, ker ne pusti, da dam moj router direktno v siolov modem oz. ga pusti, samo bo takoj, ko me ne bo izklopil in nazaj vklopil svoj Ruckus. Drgač so pa vsi nastavljeni na DHCP trenutno. Sej pravim trenutno imam kar moj router na njegov Ruckus in ni problema, samo to pa spet njemu ni všeč. Sej pravim, hvala za pomoč, sej sam znam dovolj osnov, da to skp spravm in da dela kot bi moglo, samo on pa zakomplicira in iščem, kako bi mu to obrazložil, da bo nastavljeno tako, da bo smiselno in delujoče."
    },
    {
        "role": "assistant_1",
        "message": "Če packet capture ne bo prepričal starega profesorja, potem ga ne bo nič prepričalo.  Torej problem potemtakem ne bo tehnične narave ampak psihološke (trma in podobni vzroki). Če je trma huda, pa ti tudi najbolj prepričljivi dokazi ne bodo koristili."
    },
    {
        "role": "assistant_0",
        "message": "Po vrsti.  Imaš tri WiFi AP-je... 1x Rucus za video, 1x Rucus za internet, 1x Linksys za Internet. Zanima me ali sta ta dva Ruckusa na različnih frekvencah?  Obstoj SSID-a IME1 in IME2 hkrati nima nobene veze, dokler si ne delita pasovne širine med sabo ali celo še s tretjim Rucusom za video.  OK, ni panike se pravi kam bi on najraje, da ti priklopiš svojega Linksysa pa da ostane vse skupaj priklopljeno (paralelno)?  Kar se tiče motenj (poleg eventuelnega prekrivanja frekvenčnega sprektra vseh vpletenih AP-jev)... v kolikor nima v tej sobi mikrovalovke, sesalca, brivnika, cirkularke, ni take panike. Čaki, daj še enkrat povej zakaj njemu ni všeč da je tvoj Linksys na njegov Rucus priheftan, da ne berem spet vse solate   A je njegov DATA Rucus nastavljen kot PPPoE router, kot navaden router ali kot klient na swiču?"
    },
    {
        "role": "assistant_1",
        "message": "@assistant_0 - dedek se upira da bi on kakorkoli priklopil Linksysa. Možakar prisega na Rukusa in ima neko sveto prepričanje, da karkoli drugega 'ni dobro' da mu straši po 'etru'.  Pri tem očitno ignorira vse argumente za in proti - trmari po svoje. Ima svoje prepričanje in noče slišati nič drugega. Problem torej ni tehnične narave (saj je povedano, da stvari delujejo) ampak izključno medgeneracijski prepirček, kjer 'izkušeni profesor' noče priznati, da morda pa le nima čisto prav."
    },
    {
        "role": "user",
        "message": "Še hujše kot sesalc, brivnik itd... zraven so še razni merilniki iz prve svetovne in dejansko je soba z 8 kvadrati od tal do stropa napolnjena z to šaro (ne želi se je znebiti, ker je za njo dal veliko denarja, že dolgo dolgo časa nazaj).   S pasovno širino je tako, a niso kakor jaz vem vsi na 2.4 Mhz? Vsaj koker sem gledal opcije na nastavitvah ni bilo zaslediti 5 Mhz, da bi vsaj enega dal na višjo.   On bi rad, da je Linksys vklopljen tam kjer je Ruckus, ko pa mene ni, pa bo nazaj priklopil Ruckus. Čist simpl ane, sej po eni strani me ne bi motilo, samo ko pa je to probaval, da mi dokaže svoje, je meni zmeraj podrekalo ip adrese oz. mi ni želel pol več vspostav povezave, razen če sem vsake 10 minut šel resetirat router pa nevem kaj vse sem še počel zraven. Js hočm sam imeti nastavljeno smiselno, brez kompliciranja in to je to.  @assistant_1 je 11. sep 2012 ob 13:01 izjavil:@assistant_0 - dedek se upira da bi on kakorkoli priklopil Linksysa. Možakar prisega na Rukusa in ima neko sveto prepričanje, da karkoli drugega 'ni dobro' da mu straši po 'etru'.  Pri tem očitno ignorira vse argumente za in proti - trmari po svoje. Ima svoje prepričanje in noče slišati nič drugega. Problem torej ni tehnične narave (saj je povedano, da stvari delujejo) ampak izključno medgeneracijski prepirček, kjer 'izkušeni profesor' noče priznati, da morda pa le nima čisto prav.   TAKO JE! HVALA ZA RAZUMEVANJE! Zdej pa je treba samo še ugotoviti, kako mu prikazat al pa vsej obrazložit stvari da bo štekal. Sem razmišljal, če bo kak pameten odgovor, da mu dam kar tukaj gor za prebrat, tako da če ima kdo voljo, da mi pomaga, ker sam mu očitno nisem sposoben bolj podrobno razložit stvari."
    },
    {
        "role": "assistant_1",
        "message": "Kaj pa če bi mu preselil Rukusa nekam drugam, kjer je manj elektrosmetenja? Dve sobi naprej bi lahko bila slika že povsem drugačna, potreba po Linksysu odpade, profesor pa ima 'svoj rukus', samo malo bolj oddaljen bo od njega. Nekako po sistemu volk sit, koza cela?"
    },
    {
        "role": "user",
        "message": "Jaz bi bil za to, pa ponovno on ni za. Čeprav bi mi pa bilo škoda, ker mislim, ne bom pa trdil, da je to res, da je vseeno boljše imeti 802.11 n kakor samo b ali g. Drugače pa sem mu tudi to že predlagal."
    },
    {
        "role": "assistant_1",
        "message": "Kar se tiče IP naslovov, ki so 'potem zmešani' pa ti priporočam, da začneš uporabljati statične naslove. Nisem prevelik pristaš DHCP in se mu izogibam, kjer se le da. Morda je DHCP privlačen za tiste, ki se nič ne razumejo v mreže, ker je malo manj nastavljanja, ampak jaz temu vseeno pravim 'podpiranje lenobe'."
    },
    {
        "role": "assistant_0",
        "message": "@user je 11. sep 2012 ob 13:02 izjavil: S pasovno širino je tako, a niso kakor jaz vem vsi na 2.4 Mhz? Vsaj koker sem gledal opcije na nastavitvah ni bilo zaslediti 5 Mhz, da bi vsaj enega dal na višjo.  Govorim o frekvenčnem spektru za vsak SSID. Na pasovni širini 65 MHz je zvrščenih 13 kanalov po 5 MHz. Ko začneš komunikacijo nekih naprav na enakem SSID-u vzpostaviš virtualno omrežje na enem ali več kanalih kjer te naprave med seboj komunicirajo. V sodobnih (N) omrežjih je za komunikacijo enega omrežja lahko namenjenih tudi do 8 kanalov kar znese 40 MHz. Brez prekrivanja v ta spekter lahko spraviš 3 omrežja, ki imajo frekvenčni spekter vsako po 20 MHz. Se pravi max 3x po 150 Mbps oziroma 1x 300 Mbps in 1x 150 Mbps.  Če je ata trmast, bi jaz samo preveril da se mu Rucus AP-ja ne prekrivata ter da v okolici ni še kakšnega WiFi omrežja, ki bi se utegnil prekrivatt z Rucusi."
    },
    {
        "role": "assistant_1",
        "message": "Morda pa bi bilo zanimivo, če bi raženj obrnil. Glede na to, da ima dedek kup inštrumentarija in izkušenj, naj ti on dokaže, v kakšni obliki in kolikšni meri trpi njegov signal na Rukusu, če ti paralelno vklopiš še Linksysa? Glede na to, da je v penziji, mu najbrž ne bo manjkalo časa, da zbere dokaze v prid njegovi teoriji?"
    },
    {
        "role": "assistant_2",
        "message": "Zravn modema daj en navadn 8 portni switch, pa gor priključi rucusa in za linksysa potegn en kabl v svojo sobo. Pa izklopi DHCP server na linksysu.   [modem]----[switch]\n            |   |______________________[linskys]\n        rucus"
    },
    {
        "role": "user",
        "message": "Ok, se pravi, če bi on recimo želel naresti to, da izklopi moj router, kadar me ni in vklopi nazaj svoj Ruckus, jaz pa se vrnem in izklopim njegov Ruckus, da vklopim nazaj moj Linksys, zaradi močnejšega singala. Če bi nastavil static ip na Linksys v temu primeru, pa pustil da ima on svoj način in DHCP, bi potem ob vnovični povezavi bilo tako kakor mora biti? Sam je pa spet problem, je XP (njegov sistem) zmožen ip pa DNS pa to obnoviti tako hitro kot WIN/? Ker tale XP mi pa tut prov nič ne diši, vsaj kar se tiče nastavljanja interneta.  @assistant_2 je 11. sep 2012 ob 13:24 izjavil:Zravn modema daj en navadn 8 portni switch, pa gor priključi rucusa in za linksysa potegn en kabl v svojo sobo. Pa izklopi DHCP server na linksysu.   [modem]----[switch] | |______________________[linskys] rucus    To bi šlo ja, sam spet zakaj bi kupoval switch, če ni lih potrebno :) . Drugače pa hvala za idejo!"
    },
    {
        "role": "assistant_0",
        "message": "Še ena varianta. Postaviš svojega E1000 (če to omogoča) v client bridge in ga priheftaš (ne žično ampak brezžično) na Rucusa. Potem pa dodaš secondary (ločen) SSID na E1000 in ga izoliraš na kanal(e) kjer ni Rucusov. Ata bo zadovoln ker mu ne boš kablov tlačil nikamor niti jih njemu ne bo treba odklapljati, sploh pa te ne bo mogel odklopiti (verjetno tega ne bo znal). Na povezavi Rucus-Linksys boš pa mirno vozil tistih par Mbitov za internet, med tem ko bodo klienti na tvojem SSID-u komunicirali po N standardu."
    },
    {
        "role": "assistant_2",
        "message": "To bi šlo ja, sam spet zakaj bi kupoval switch, če ni lih potrebno :) . Drugače pa hvala za idejo!  Niti ga ne rabis, no razn v primeru, da imata oba samo po en port."
    },
    {
        "role": "assistant_0",
        "message": "Še bolj simpel varinta, pa da raskiraš še 25 EUR, nabaviš še en router recimo tegale, ga v client modeu priheftaš na Rucusa, ga s kablom (LAN to LAN port) povežeš na E1000 kjer definiraš svoj SSID na nezasedenih kanalih in si zmagal."
    },
    {
        "role": "user",
        "message": "Fantje matr me boste pa še naučil danes stvari :) . Želel čist osnovno rešit problem, zdej pa rešitev za rešitvijo. Tnx vsem!   Sicer pa zdaj tako kot je je čisto vredu. Samo, ne želim, da bi se moj router izklapljal in vklapljal njegov, ko me ne bo doma.  @assistant_0, kokr gledam v nastavitvah, ne vem če je mogoče nastaviti E1000 da bi ga priključil brezžično na Ruckusa, bi pa to bila  IDEALNA REŠITEV. Je to kakšna oznaka, kratica ki bij o moral vklopiti? Ne zasledim nič kej podobnega, da bi lahko to spremenil. Sam ah ke, tut to ne bi bilo idealno, ker je zares tako brezžičen signal zaradi njegovih inštrumentov v sobi, da bi se tako signal spet poslabšal. Ne vem,  če je to smiselno? P.S.: drgač Dedek je res, da trmast, pa da me neče poslušat, samo ga pa vseeno cenim, zaradi njega in podobnih, imamo sploh tako tehnologijo, kot jo imamo. Samo je pa problem, če te čas povozi, pa enmu za njegove pojme šmrkavcu nečeš pustit, da ti pokaže nekaj, kar ni več tako zakomplicirano, kot je bilo nekoč. Mi pa vseeno spije živce!"
    },
    {
        "role": "assistant_0",
        "message": "@user je 11. sep 2012 ob 13:42 izjavil: @assistant_0, kokr gledam v nastavitvah, ne vem če je mogoče nastaviti E1000 da bi ga priključil brezžično na Ruckusa, bi pa to bila  IDEALNA REŠITEV. Je to kakšna oznaka, kratica ki bij o moral vklopiti? Ne zasledim nič kej podobnega, da bi lahko to spremenil. Sam ah ke, tut to ne bi bilo idealno, ker je zares tako brezžičen signal zaradi njegovih inštrumentov v sobi, da bi se tako signal spet poslabšal.  Še enkrat. Lepo po vrsti. Torej nebi rad nerviral ata ker ga ceniš. Rešpekt! Ima pa on Rucusa prek katerega imaš ti možnost dostopati do interneta. Ker je signal z Rucusa slab če se nanj priheftaš z recimo laptopom, potem je potrebno samo podalšati WiFi signal. Tvoj E1000 ima močnejši radio kot tvoj laptop ter boljše antene in se lahko na Rucusa priklopi (brezžično) veliko bolje kot tvoj laptop. Torej tvojega E1000 boš postavil nekam bližje Rucusu in hkrati bližje tvojemu laptopu kot je sicer Rucus.  Zdaj pa najprej vzameš laptop, gor zmontiraš NetStumblerja ter pogledaš na katerem kanalu operira wlan od data Rucusa, na katerem kanalu operira video Rucus in na katerem kanalu še kak drug wlan recimo od soseda. No zdaj imaš pa dve varianti ki sem ti jih predlagal. Signala med Rucusom in E1000 oziroma TL-WR741ND bo definitivno zadosti za par Mbps s tem da se bodo tvoji klienti prijavljali itak na ločen wlan (SSID), ki bo operiral na drugih kanalih in ne bo nobenih motenj."
    },
    {
        "role": "assistant_1",
        "message": "Ne vem, če bi bil brezžični priklop Linksysa na Rukusa in potem wireless bridge rešitev, saj je osnovni problem oslabljen oz. moten signal Rukusa. Če ima prenosnik problem s signalom, ga bo verjetno imel tudi Linksys. Res pa je, da bi dedek teško izključil Linksysa v taki povezavi (razen če mu iztakne vtikač za elektriko). Morda bi postavitev čim bližje dedkovi sobi (Rukusu) problem signala nekoliko omilil.  Optimalno bi bilo, da je Linksys preko žice priključen na Rukusa, kjer je pa vprašanje, če sploh ima na voljo še kakšen dodaten port, kamor bi se lahko priključil. Tam pa bi bil spet pod nadzorom dedka, ki bi ga lahko kadarkoli iztaknil iz porta, ko bi posumil, da stvari ne laufajo optimalno zanj.  Glede na opise Rukusa, naj bi ta imel vgrajene neke usmerjene antene. Morda pa se bi splačalo malo poeksperimentirati, če se da doseči boljše rezultate z premestitvijo rukusa, tako da bo obrnjen v smeri, kjer potrebujete najmočnejši signal? Če je možnost nanj montirati eksterno anteno, lahko probaš nanj natakniti kakšno eksterno antenco in videti, če ti to kaj prinese. Če je Rukus postavljen med kup aparatur, ki imajo kovinska ohišja, lahko tudi ta poskrbijo za čudne odboje signala in njegovo slabitev.  Najbolje, da dedka pošljete na dolg sprehod, pa malo potelovadite s tistim Rukusom, če ga premeščate po sobi in obračate po vseh smereh, če to kaj prinese."
    },
    {
        "role": "assistant_0",
        "message": "Tole si poglej:  http://www.dd-wrt.com/wiki/index.php/Cl... http://www.dd-wrt.com/wiki/index.php/Re...  ...v prvem primeru bi rabil dodatni router, ki bi ti služil samo kot AP za tvoj wlan oziroma kot klient od Rucusa (odvisno na katero stran bi ga dal). V drugem primeru pa bi se mislim da dalo narediti če bi dal gor dd-wrt."
    },
    {
        "role": "assistant_0",
        "message": "@assistant_1 je 11. sep 2012 ob 14:16 izjavil:Ne vem, če bi bil brezžični priklop Linksysa na Rukusa in potem wireless bridge rešitev, saj je osnovni problem oslabljen oz. moten signal Rukusa. Če ima prenosnik problem s signalom, ga bo verjetno imel tudi Linksys.  To seveda ne drži. E1000 ima veliko močnejši radio (in verjetno tudi boljše antene) od WiFi kartice v laptopu in se bo z lahkoto povezal na Rucusa vsaj z 10 Mbps, več pa za internet tako ali tako ne nucaš. Pa tudi če se bo s 5 Mbps je čisto OK. Ko pripelješ ta internet do svojega ruterja, ga samo še distribuiraš v svoj ločen wlan (tudi lan) in si zmagal."
    },
    {
        "role": "assistant_0",
        "message": "Al pa tole vštekaš nekam na hodnik in si zmagal."
    },
    {
        "role": "assistant_1",
        "message": "@assistant_0 je 11. sep 2012 ob 14:22 izjavil:To seveda ne drži. E1000 ima veliko močnejši radio (in verjetno tudi boljše antene) od WiFi kartice v laptopu in se bo z lahkoto povezal na Rucusa vsaj z 10 Mbps, več pa za internet tako ali tako ne nucaš. Pa tudi če se bo s 5 Mbps je čisto OK. Ko pripelješ ta internet do svojega ruterja, ga samo še distribuiraš v svoj ločen wlan (tudi lan) in si zmagal.  Saj sem napisal, da signal od Rukusa morda ne bo tako problematičen, če Linksys namesti v sosednji prostor dedkovemu. Tri sobe naprej, bi pa tudi Linksys lahko imel podobne probleme kot računalniki (tri črtice je omenjal prej - očitno z malo boljšo anteno, oz 1/0 z vgrajeno). Če ima starega Linksysa brez grancije, vsekakor ne more škodovati, če naloži dd-wrt in preizkusi vzpostaviti wireless bridge. Škoda, da zato ekstra kupuje še eno wireless napravo. Če pa hoče zares biti varen pred dedkovo paranojo, pa je najbolje, da SSID na Linksysu skrije, tako da dedek sploh ne bo vedel, da obstaja :)"
    },
    {
        "role": "user",
        "message": "Skrit ga ne morem niti ne nameravam, saj je njegovo stanovanje in ne morem kar delati po svoje, vse je pa odvisno od kompromisa.   Ok recimo, da bo ostalo tako kakor je trenutno, razen če mi uspe povezati ruckus pa router brezžično skupaj. Še zmer ne vem, kako mu objasniti, da ruckus, v njegovem primeru še zmeraj oddaja signal, samo ne pošilja podatkov za internet, če je izklopljen tisti kabel, ki gre na DATA port."
    },
    {
        "role": "assistant_0",
        "message": "Nič ne oddaja, samo oglašuje. To je gromozanska razlika v količini. Če je izklopljen kabel ki gre na data port, potem nihče ki je priheblan na Rucusa ne more kaj pametnega početi, edino če si klienti med sabo podajajo kaj, recimo da transferiraš podatke z laptopa na telefon ali obratno."
    },
    {
        "role": "user",
        "message": "OK, kaj pa vplivanje na DNS in IP na računalniku? Če izklapljamo in vklapljamo enega in drugega not in ven."
    },
    {
        "role": "assistant_0",
        "message": "Izklapljaš/vkljapljaš kaj not/ven?  Odvisno kje imaš DHCP server in DNS repeater. Če je na modemu, potem ti name resolution ne bo deloval in WiFi klienti ne bodo dobili IP-ja. Če je pa oboje na Rucusu potem pa IP dobiš normalno, DNS ti dela pa samo lokalno, če sploh imaš možnost postavitve lokalnega. Ampak tega prometa je itak zelo zelo malo."
    },
    {
        "role": "assistant_1",
        "message": "V bistvu ne vemo, koliko računalnikov in na kakšen način imaš povezane preko WiFi na Rukusu.  Načeloma, če ti samo zraven postaviš Linksysa in ga prižgeš, da ponuja svoj SSID, s tem ni prevzel še nobenega klienta z Rukusa.  Če imaš na mreži nek strežnik (NAS ali podobno reč) in klient, ki je povezan preko Rukusa posega po datotekah na njemu, bo Rukus še vedno imel kup prometa, pa če ga odklopiš od interneta ali ne. Ravno tako bo Linksys praktično brez prometa na wirelessu, dokler se kdo ne priklopi nanj - ne glede na to, ali je vključen v router ali ne.  Za demonstracijo postavi Linksysa in ga priklopi na modem, ampak nanj ne poveži nobenega klienta (varianta 'nisem doma'). Na svoj računalnik namesti wireshark in snemaj promet na Linksysu. Snemaj kakšne 10 minut in poglej koliko paketov se je nabralo. Nato Linksysa odklopi od modema (varianta dedek v akciji) in zopet snemaj promet. Po 10 minutah boš videl, da ni popolnoma nobene razlike v številu paketov, če je vključen v modem ali ne.  Da vsa stvar ni blef, lahko potem dedku dokažeš tako, da en računalnik povežeš na Linksysa in ga pošlješ malo na brskanje po spletu. Če boš takrat snemal promet, se bo videlo, da je paketov bistveno več.  Tak empirični dokaz bi moral zadoščati, da nekoga prepriča, da je iztikanje iz modema popolnoma odvečno početje."
    },
    {
        "role": "assistant_3",
        "message": "Malo bi si sposodil temo. Kateri brezžični usmerjevalnik ali router naj kupim, da bo delal ob priklopu na enga izmed portov na siolocem modemu (to pomeni da mi ne bo treba nastavljati stvari oz. vpisovati uporabniškega imena in gesla za siol, saj mi ga oče noče zaipati, zgoglj priklopiv ga naj bi, on pa naj bi delal). Pa nebi blo slabo, če bi bil nek cenen za 20€, kot so razni TP-linki. hvala recimo tole, sam ne vem, če bo to delovalo brez dodatnih nastavitev? http://www.enaa.com/oddelki/racunalnist..."
    },
    {
        "role": "assistant_1",
        "message": "Včasih si za SIOL potreboval username/password za PPoE, če si se hotel povezati. Dvomim, da je danes drugače. Skratka noben router ne bo kar sam od sebe uganil gesla in uporabniškega imena. Drugače je pri T-2 (in verjetno še komu), kjer ne uporabljajo PPPoE in se samo priklopiš in dobiš IP naslov preko DHCP.  Ni mi pa jasno, zakaj bi potreboval še en router, oz. kaj bi na 'domačem' bilo tako nujno spremeniti, da bi za to šel celo dodatni router kupovati."
    },
    {
        "role": "assistant_3",
        "message": "mamo samo switch na modem priklopljen, nimam routerja."
    },
    {
        "role": "assistant_1",
        "message": "Aha, torej je ata vpeljal politiko, da je dostop z interneta izključno z določenega računalnika?  Morda pa ima kakšen utemeljen razlog za to? Kako bi bilo, če se potrudiš v šoli in dokažeš, da si zaslužiš zaupanje...morda potem ne bo tako tog, kar se tiče interneta na tvojem računalniku? Kaj misliš, da ne bo opazil, da si še nekaj vključil v modem od SIOLa? Navdušenje bo temu ustrezno..."
    },
    {
        "role": "assistant_3",
        "message": "Imam računalnik z kablom, ampak jaz rabim wifi. Imam WP7 telefon in rabm wifi za posodablanje aplikacij. dovolj jasen? :)"
    },
    {
        "role": "assistant_1",
        "message": "Bodi še malo bolj natančen. Je računalnik vključen v router ali v SIOL modem?  Če je vključen v router rabiš samo nek poceni accesspoint/router z Wan in Lan portom.  Druga opcija (cenejša)je USB WiFi ključek, ki ga vtakneš v računalnik in si na računalniku urediš softwerski accesspoint. Ta varianta deluje tudi, če je računalnik direktno vključen v modem in nimaš routerja v hiši. Lahko pa imaš kakšne problemčke najti ustrezen software, ki bi bil polno združljiv z telefonom - tu ti nr preostane drugega, kot sprobavanje."
    },
    {
        "role": "assistant_3",
        "message": "Računalnik je vključen v switch. Routerja NIMAMO. Switch je vključen v modem. Jaz bi router/usmerjevalnik vključil v switch. To je vse. :)"
    },
    {
        "role": "assistant_1",
        "message": "Torej greš po drugi opciji (čeprav bi vam priporočil, da nabavite router in ga postavite namesto switcha) in si na PC priključiš USB WiFi ključek in naložiš nek program za accesspoint.  Če imaš dva mrežna vmesnika na računalniku, lahko na drugi mrežni vmesnik tudi navesiš kakšen pocenski accesspoint ali router (kupiš nekaj rabljenega) in promet do interneta spelješ preko svojega računalnika.  V nobenem od navedenih primerov ne rabiš spreminjati obstoječe mrežne povezave oz. PPPoE nastavitev - torej ne rabiš vedeti gesla od SIOLa."
    },
    {
        "role": "assistant_4",
        "message": "A Siolov modem nima WiFi-ja. Lahko prideš v njegove nastavitve, seveda če ni pod geslom. Poglej si to stran : http://www.siol.net/pomoc_in_podpora/in..."
    },
    {
        "role": "assistant_3",
        "message": "@assistant_1@ hvala, bom najbrž kr ta usb nabavu. @assistant_4@ naj bi imel, pa ne deluje. sem probu vključit prek nastavitev, sem klical na siol, nič..."
    },
    {
        "role": "assistant_1",
        "message": "@assistant_3 je 12. sep 2012 ob 18:28 izjavil:@assistant_4@ naj bi imel, pa ne deluje. sem probu vključit prek nastavitev, sem klical na siol, nič...   Če imaš SIOLov modem z wirelessom, potem res ne vem, zakaj kompliciraš. Usposobi ga, da bo delal, pa si rešil svoj problem. Kje se ti je zataknilo?"
    },
    {
        "role": "assistant_4",
        "message": "Siolovi modemi/routerji imajo ob namestitvi privzeto izključen WiFi in ga moraš sam usposobiti. Za vsak Siolov modem imaš v mojem linku, kako usposobiš WiFi.  Mislim, da ti je to najlažja in najcenejša rešitev - pa še oče ne bo pogruntal, če boš dovolj previden."
    },
    {
        "role": "assistant_3",
        "message": "sej oče ve kaj hočem, sam noče plačat routerja, drgač mu je vseeno ;) je kakšno leto nazaj wifi delal, pa pol kar na enkrat ne več, ampak itak ga novrn ni rabu, zdej pa sm klicu na siol in vprašu, če je vključen, pa so rekli da je. meni wifi ne najde tako z telefonom, kot prenosnikom. bom zdele sam probal kej uredit, pa sporočim kako mi bo uspelo."
    },
    {
        "role": "assistant_3",
        "message": "Sem šel po teh navodilih še enkrat, pa je isto. Enostavno ne najde wifija. Na računalniku piše, da deluje, v hiši ga pa ni, pa sem šel 1meter stran od modema..."
    },
    {
        "role": "assistant_1",
        "message": "Že pomislil, da je lahko wireless crknil?"
    },
    {
        "role": "assistant_3",
        "message": "Možne rešitve? Siol pomoč na domu naj bi bla zastonj za naročnike, sam pol bam bo zih računu nov modem verjetno... -.- Ali pač kej druzga, sam da dnar dobijo..."
    },
    {
        "role": "assistant_4",
        "message": "Mi ni znano kako funkcionira Siol. Pri mojem ponudniku je pa tako - če ugotovim, da kaka komponenta odpove (tudi samo napajalnik), pokličem in preverim kako je z zamenjavo potem pa osebno zamenjam. Do sedaj še nisem imel problemov pri zamenjavi.  Pokliči na Siolovo pomoč in preveri, kaj se da narediti - če ti modem zamenjajo brezplačno."
    }
]