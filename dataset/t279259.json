[
    {
        "role": "user",
        "message": "torej, iscem transformator, ki bi ga vklopil v 220V izmenicne in dobil ven 12V enosmerne napetosti. nujno potrebno je, da na izhodu poleg 12V lahko dobim 10A toka. prosil bi za naslov kaksne trgovine ali karkoli..   lepa hvala"
    },
    {
        "role": "assistant_0",
        "message": "http://www.conrad.si/ Št. izdelka: 250357"
    },
    {
        "role": "assistant_1",
        "message": "Lahko greš v  HTE in ti bodo dali pravga, rabil boš pa še greatz."
    },
    {
        "role": "assistant_2",
        "message": "Potrebuješ usmernik, transformator samo spremeni omrežno napetost v 12V, ki pa je še vedno izmenična.  Usmernikov je precej izvedb. Od enostavnih, ki ga omenja uporabnik @assistant_1, do stabiliziranih (kjer je izhodna napetost konstantna, ne glede na obremenitev), zraven lahko pridejo še razno razne zaščite(pretokovna, termična itd) in dodatne zmožnosti (npr. mehak vklop, merilni inštrumenti), vse odvisno od potreb in globine denarnice.  Najprej se moraš izjasniti kaj potrebuješ: - čemu bo usmernik namenjen? - konstantno izhodna napetost? Da/Ne - pretokovna zaščita ali bo navadna varovalka dovolj? - dodatna oprema? - teža, izkoristek, mora biti naprava prenosna? itd."
    },
    {
        "role": "assistant_3",
        "message": "@assistant_2: \"Najprej se moraš izjasniti kaj potrebuješ: - čemu bo usmernik namenjen?\"  Zaejec, res bi ti veliko lažje pomagali, če nam opišeš kaj nameravaš napajat."
    },
    {
        "role": "assistant_4",
        "message": "Oglej si tale  link."
    },
    {
        "role": "assistant_5",
        "message": "je to normalno, da je napetost na izhodu transformatorja vedno večja od podane na transormatorju....npr. 18V podana je ponavadi okrog 24V, če se ne motim??"
    },
    {
        "role": "assistant_6",
        "message": "ne"
    },
    {
        "role": "assistant_7",
        "message": "@assistant_5 je 26. okt 2010 ob 17:55 izjavil:je to normalno, da je napetost na izhodu transformatorja vedno večja od podane na transormatorju....npr. 18V podana je ponavadi okrog 24V, če se ne motim??  Si to meril na izhodu transformatorja ali še je za njim usmernik in si meril usmerjeno napetost? Ker če si meril to je: (18 V - (padec napetosti na diodi 0.7 V))*sqrt(2) = 24.4 V"
    },
    {
        "role": "assistant_8",
        "message": "Najbolj enostavno je, da greš na odpad in iz odsluženega računalnika odmontiraš usmernik."
    },
    {
        "role": "assistant_9",
        "message": "@assistant_5 je 26. okt 2010 ob 17:55 izjavil:je to normalno, da je napetost na izhodu transformatorja vedno večja od podane na transormatorju....npr. 18V podana je ponavadi okrog 24V, če se ne motim??  Pri neobremenjenem je višja. Ko pa trafo obremeniš, pa izhodna napetost pada s fizikalnimi zakoni. Trafo != stabiliziran usmernik"
    },
    {
        "role": "assistant_10",
        "message": "@assistant_5 je 26. okt 2010 ob 17:55 izjavil:je to normalno, da je napetost na izhodu transformatorja vedno večja od podane na transormatorju....npr. 18V podana je ponavadi okrog 24V, če se ne motim??   Je normalno, ja. Keč je v tem, da na zaradi upornosti sekundarnega navitja na njem ob obremenitvi z nazivnim tokom nastane zajeten padec napetosti. Pameten snovalec transformatorja bo to upošteval in za kakih 10 ali 15% dvignil transformacijsko razmerje. Tako bo napetost neobremenjenega transformatorja 15% previsoka, ko ga boš obremenil, pa se bo napetost znižala na nazivno vrednost ali malenkost nižje."
    },
    {
        "role": "assistant_11",
        "message": "Živjo. Imam sintesajzer, katerega električno napajanje je sestavljeno oz. ni originalno. Sedaj bi mu vstavil priključek, katerega imajo računalniki za napajanje. Prosil bi vas, da mi svetujete kateri pretvornik naj kupim da dobim iz 230V -> 12V 5W 500mA (lahko tudi malenkost več amperaže)"
    },
    {
        "role": "assistant_0",
        "message": "https://www.google.si/search?q=napajaln..."
    },
    {
        "role": "assistant_11",
        "message": "bi s temle delovalo?  https://www.superstrela.com/led-svetila..."
    },
    {
        "role": "assistant_0",
        "message": "Bo."
    },
    {
        "role": "assistant_12",
        "message": "Še jaz  Ima kdo kaj izkušenj s takimi kitajskimi napajalniki? Vzdržjivost? Je sposoben dajati ven nazivno amperažo na daljši rok?"
    },
    {
        "role": "assistant_13",
        "message": "Ne kupuj če hočeš da nekaj časa deluje. Išči za Mean Well usmerniki."
    },
    {
        "role": "assistant_12",
        "message": "Lastne izkušnje? V glavnem rabim za aplikacijo, ki bo vlekla 8-9A. Če 10A zadeva ni ok in se rabi rezervo, lahko vzamem tudi 15A. Če to ni ok, je naslednja opcija računalniški napajalnik, ki se ga dobi za 15€."
    },
    {
        "role": "assistant_14",
        "message": "@assistant_12 je 23. jan 2017 ob 14:54 izjavil:Še jaz  Ima kdo kaj izkušenj s takimi kitajskimi napajalniki? Vzdržjivost? Je sposoben dajati ven nazivno amperažo na daljši rok?   Ja, jaz imam s podobnim (220V -> 12V/15A), kupljenim pri nas v Trzinu. Na izhod sem dal 2x usb vtičnici in enkrat 12V vtičnico kot v avtu, da imam v kampu lahko priklopljen 12V kompresorski hladilnik na omrežje in mi ne troši akumulatorja v avtu. Zadevo sem dal v lično škatlo in mi dela že nekje 3 leta brez problema. Cena je bila pa za usmernik nekje 19 evrov."
    }
]