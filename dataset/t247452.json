[
    {
        "role": "user",
        "message": "prosim če mi lahko negdo razloži, kako naj vežem stikalo za zvonec z brljivko. Namreč ko ga priklopim, mi zvonec zvoni, če pa vzamem brljivko iz stikala pa zvonec normalno zvoni, ko pritisnem na stikalo. Povedati moram, da imam stalno napetost okrog 240 V. Če to kaj vpliva na delovanje zvonca pa bi prosil za vašo pomoč. Meni se zdi čisto enostavno, pa najbrž ni."
    },
    {
        "role": "assistant_0",
        "message": "Očitno imaš občutljiv zvonec. Ker ko čez stikalo vežeš tlivko po njej teče majhen tok, ki je očitno dovolj velik, da zvonec zvoni.   Imaš dve varianti.  1. Pripelji od nekje še eno ničlo. 2. Zaporedno z tlivko veži še en upor. Kakšno vrednost? Ne vem poizkusi. Mogoče boš dobil kakšnega, ki po spustil še dovolj toka, da bo tlivka svetila ( rabi res malo toka), bo pa dovolj, da bo zvonec tiho. Poizkusi z vrednostjo okoli 100K Ohmov"
    },
    {
        "role": "assistant_1",
        "message": "Malce lepša rešitev bi bila, če bi tlivko zamenjal s kakšno Super-bright ledico (zelena ali modra lepo sveti).  Samo bo moral pa kr velike upore vzeti 200kohm ali več, no, odvisno od žarnice"
    },
    {
        "role": "assistant_2",
        "message": "Da ne bom odpiral nove teme..Imam namen menjat stikalo za zvonec. Na zadevo se ne spoznam ravno najbolje, zato raje tukaj vprašam. Vezava na starem zvoncu: klik. Kako vežem na novo stikalo s tlivko? Vezave ne razumem, saj je vezan tudi senzor za zaunanjo luč prek tega.. Hvala!"
    },
    {
        "role": "assistant_3",
        "message": "1. tlivka je vezana med tista dva kontakta na tipkalu, tako da gori kadar zvonec ne dela 2. tlivke so običajno delane za napetost 230V  3. če imaš priključen tudi senzor, na to tipkalo lahko sklepamo, da imaš opravka z napetostjo 230V 4. tudi novi zvonec mora biti narejen za to napetost, preveri če na njem piše 10 V, ga ne priključi, ampak zamenjaj z novim za napetost 230V 5. upajmo, da ti ne bo zvonec brenčal pri tlivki, sicer jo lahko odklopiš ali pa nerediš nekaj od zgoraj predlaganih rešitev."
    },
    {
        "role": "assistant_2",
        "message": "Hvala! Ne ne, zvonec je isti..samo stikalo bom menjal. Torej gre rdeč+črn kabel na 1, črn ki je v sredini pa na L?  Tlivka pa ena na 1 ena pa na L?  Slika"
    },
    {
        "role": "assistant_3",
        "message": "Tlivka pa ena na L ena pa na 1 tako je pravilno. Pazi samo, da pred delom izključiš napajanje in preveriš, da je temu tako. Največ nesreč je takrat, ko ljudje mislijo, da ni nevarnosti."
    },
    {
        "role": "assistant_4",
        "message": "Pa pazi, da ne boš kupil stikala. Za zvonec se uporablja tipko.   V navodilih za nekatere zvonce prav piše, da je potrebno tlivko odstraniti. Lahko pa to rešiš z uporabo vmesnega releja. Vendar to je že druga zgodba."
    },
    {
        "role": "assistant_2",
        "message": "lep pozdrav, da ne odpiram nove teme..imam težavo in sicer da mi je nehal delovati zvonec. lučka na tipkalu sveti, od zvonca ni nobenga zvoka tudi brenči ne ob pritisku. kupil sem tudi nov zvonec ga priklopil tudi ta ne deluje. kje je težava? hvala!"
    },
    {
        "role": "assistant_5",
        "message": "Ob predpostavki, da si prav priklopil zvonec ti ostane še okvara stikala, ali pa prekinjen kabel.    Ko smo že pri tlivkah in problemih z zvoncem (no, bili ste pri tem 2 leti nazaj). Imel sem enak problem pri varčnih žarnicah in tlivki (oz LED) v stikalu, varčni žarnici sta namreč utripali. Začasna rešitev je bila sicer odklop lučke, ampak bi jo načeloma vseeno rad obdržal in jih morda montiral tudi kam drugam.   Malo sem brskal po netu in je predlagana rešitev upor ali RC člen, kakšnih konkretnih cifer oz rešitev pa nisem zasledil. Se je morda že kdo srečal s problemom in ga uspešno rešil?"
    },
    {
        "role": "assistant_6",
        "message": "Če lučka na stikalu sveti, to pomeni, da gre tok preko zvonca, torej kabel ni prekinjen. Poskusi na mesto zvonca montirati žarnico.  Skratka, tlivka je zvezana vzporedno s tipkalom oziroma tipkalo „naredi“ kratek stik."
    },
    {
        "role": "assistant_0",
        "message": "Pri varčnih žarnicah je poraba tako majhna - sploh pri majhnih močeh, da se preko tlivke počasi nabija gladilni kondenzator v žarnici. Temu se ni možno izogniti pri običajni vezavi. Odstrani tlivko ali zamenjaj žarnico z navadno. Edina varanta, ki deluje je uporaba bistabilnega releja, ki vklaplja žarnico, stikalo pa potem ni več stikalo ampak tipka. Z uporabo releja sta tokokroga ločena in lahko uporabiš tipke z vgrajeno lučko."
    },
    {
        "role": "assistant_7",
        "message": "Kaj menjava tlivke za LED ni opcija?"
    },
    {
        "role": "assistant_8",
        "message": "Eno vprašanje v zvezi s temi stikali z lučkami: Imam večji modularni štekar pred kopalnico, ki prižiga 3 luči, pečko, .... Enkrat pred časom me je neki hecal in sem ga razdrl ter nazaj vezal en kabl ki se je iztaknil iz enega izmed modlarnih elementov... od takrat mi sicer štekarji delajo ampak mi čim prižgem enega od njih lučke/tlivke gorijo še na drugih... A je kaj v stiku? Je pa vse skupaj 'nabito' v dozo tako do se kar bojim spet narazen dat ker mam problem not stlačit..."
    },
    {
        "role": "assistant_2",
        "message": "odklopil sem to lučko v stikalu in zadeva dela..heh"
    },
    {
        "role": "assistant_9",
        "message": "Da ne odpiram nove teme...  Nabavil sem številčno ključavnico za vhodna vrata - LINK in ustrezen napajalnik - LINK.  ključavnica -    napajalnik -    Ker ima ključavnica tudi tipko za zvonec, bi jo namestil na mesto, kjer imam sedaj 220V stikalo zvonca in seveda napeljavo 220V. Ker pa ključavnica deluje na 12V, zvonca ne morem direktno priklopiti na ključavnico...  Verjetno bi rabil nek rele, ki bi deloval na 12V in bi ob pritisku na gumb za zvonec aktiviral zvonec namesto sedanjega stikala ?? Ali naj kako drugače rešim zadevo? Nov 12V zvonec bi tudi bil rešitev, ampak imam samo 3 žice do zvonca, \"štemal\" pa ne bi rad....  Za predloge se že vnaprej zahvaljujem."
    },
    {
        "role": "assistant_9",
        "message": "Bi bil ta rele mogoče vredu - LINK ?? Ima možnost priklopa stikala in čas se nastavi na minimum npr....  lp"
    },
    {
        "role": "assistant_10",
        "message": "odvisno. če pride na eni strani na stikalo 12V(govorim o stikalu ki je zraven releja), se da brez težav zrihtat drugače ne, predvidevam da, saj ni nikjer videti kakšnih regulatorjev, imaš le optocoupler, ki ločuje 2 \"vezji\" ali kako bi temu rekel. glede na to da je 2€, naroči potem pa od tipke za zvonec zvezal GND --> GND napajalnika in 12V na enega izmed pinov, kjer naj bi bil priključen gumb(na releju)"
    },
    {
        "role": "assistant_10",
        "message": "za boljšo predstavo kaj imam v mislih evo sem ti še slikco prilepil da si boš lažje predstavljal kaj imam v mislih, je pa vse odvisno od vezja , ker se na sliki nič ne vidi kam gre kakšna povezava itd je težko sklepati"
    },
    {
        "role": "assistant_9",
        "message": "Ja super, hvala, tako da bo šlo s tem relejem..."
    },
    {
        "role": "assistant_0",
        "message": "Glej, da ne boš zvezal tako, da boš s tipko odklenil vrata.   Mi je kolega rekel, da je videl tipkovnico za ključavnico, ki si jo odvil in sklenil en par žic pa je ključavnica odprla. Bi bil previden preden bi eni elektroniki zaupal vhodna vrata.  Tipke morajo biti neumne, ne smejo dati signala prava koda ali kaj podobnega. Ker je takšne enostavno prevezati."
    },
    {
        "role": "assistant_10",
        "message": "ja najboljše je tako da imaš notranjo enoto ki je škatlica, pač pametna stvar na katero je priključena zunanja enota (le tipkovnica), tako da je če ven spraviš tipkovnico prideš le do žic ki v glavno enoto lahko vnašajo le kodo .. nemoreš priti do žic od ključavnice po slikah sodeč je vdreti zelo lahko... potrebuješ le 12V vir, torx izvijač (na linku je to kao vandal-free ta torx lahk kupiš kjerkoli ), in klešče lahko pa tudi vse skupaj odtrgaš od stene.. ti še piše katera bavra žice je za kaj hahah :) povežeš rumeno in črno na 12V napajanje in se ti odpre max 5 min dela pa si notri"
    },
    {
        "role": "assistant_10",
        "message": "oz še lažje je, nerabiš sploh nobenega vira, saj se že sama tipkovnica napaja z njim , tako da odtrgaš in povežeš rumeno in rdečo žico haahah"
    },
    {
        "role": "assistant_9",
        "message": "to vse najbrž drži, bom malo potestiral zadevo, ampak še vseeno bo bolje kot sedaj, ko so vrata vedno odklenjena, ko sem doma in okrog hiše kaj delam....ko se gre od doma pa se tako ali tako vrata zaklenejo in je to OK."
    },
    {
        "role": "assistant_11",
        "message": "Pozdravljeni.  Bi izkoristil nekoliko staro temo za novo težavo.  Ker nisem kaj prida električarja bi kakšnega izkušenega prosil za pomoč. Zamenjati moram zvonec in je situacija sledeča. V dozi imam iz 12V transformatorja za zvonec 2 žici. Nabavil sem 12V zvonec, ki ima predpisano takole vezavo:   Vezava  Ker imam samo 2 žici mi ni jasno kako naj zadevo povežem. Poizkusil sem nekaj variant vendar zvonec ne dela. Ko priklopim stari zvonec nazaj pa deluje.  Že vnaprej hvala za kakšen nasvet.  PS. pa slik tudi zgleda ne znam pravilno pripeti."
    },
    {
        "role": "assistant_12",
        "message": "Tvoj novi zvonec potrebuje stalno napajanje in ločen kontakt za zvonenje. Lahko poskusiš ampak verjetno ne bo delalo, da narediš povezavo med sponko \"+\" in \"P1\" (ali P2, P3 odvezno od melodije), razen, v primeru da boš dovolj dolgo držal tipko.  Najbolj enostavno bo zamenjava zvonca."
    },
    {
        "role": "assistant_11",
        "message": "@assistant_12 je 22. maj 2019 ob 08:00 izjavil:Tvoj novi zvonec potrebuje stalno napajanje in ločen kontakt za zvonenje. Lahko poskusiš ampak verjetno ne bo delalo, da narediš povezavo med sponko \"+\" in \"P1\" (ali P2, P3 odvezno od melodije), razen, v primeru da boš dovolj dolgo držal tipko.  Najbolj enostavno bo zamenjava zvonca.   Pozdravljen. Najlepša hvala za odgovor. Se mi je kar zdelo da bo težava. Predlagano opcijo sem poizkusil vendar žal zvonec ne dela oz. se, če tako zvežem non stop oglaša. Ne vem, če podometni zvonec, ki bi ustrezal moji situaciji sploh obstaja.  Hvala"
    },
    {
        "role": "assistant_12",
        "message": "poišči TEM Čatež 12V brenčač Modul Tem EM91"
    },
    {
        "role": "assistant_13",
        "message": "Če poguglaš, boš videl cel kup razno-raznih zvoncev. Lahko pa tudi, če imaš inštalacijo v ceceh, uvlečeš še eno žico, direktno od transformaotrja do zvonca (ne tako kot je predlagal @uber od + na P1 ampak direktno od transformatorja mimo tipke na P1 ali P2."
    }
]