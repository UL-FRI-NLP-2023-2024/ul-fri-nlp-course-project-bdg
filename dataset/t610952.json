[
    {
        "role": "user",
        "message": "Živjo! Bliža se poletje in rabim nov nosilec za kolesa. Do zdaj sem imel nekaj zelo poceni za navezat na zadnja vrata in je v redu služilo, samo zdaj sta pa otroka zrastla in 4 kolesa pa seveda ne grejo gor. Tako da se moram odločiti, ali dat kolesa na streho ali na kljuko. Ker nimam nobenih izkušenj s tem, me zanima, če imate kako mnenje glede obeh variant. Pri nosilcu na kljuki me zanima, kako težko ga je snet. Če ga je zelo enostavno dati dol, se mi zdi, da je lahko to kar vabljiva tarča za lopove, če gremo na izlet in pustimo nosilec kar na pakiranem avtu.  Hvala za odgovore!"
    },
    {
        "role": "assistant_0",
        "message": "Na streho. S kljuko boš pobral vso svinjarijo iz ceste. Glede kraje pa je vseeno kjer jih boš imel, kolesa se ima vedno na očeh."
    },
    {
        "role": "assistant_1",
        "message": "Res je, kolesa zadaj so svinjska, ampak op to ve, ker piše da ima za navezat na zadnja vrata. Po moje vseeno na kljuko, se pozna pri lažjem operiranju s kolesi. S strešnim je kljub vsem zagotovilom proizvajalca veselica, predvsem če nisi največje sorte (kakor sem jaz, recimo).  Se pa strinjam s @assistant_0om, glede kraje je popolnoma vseeno. Mojstri jih snamejo s strehe ali s kljuke preden končaš rundo rosso gialo blu (znano tudi kot Shell game) @ Wikipedia..."
    },
    {
        "role": "assistant_2",
        "message": "Njega zanima kako enostavno se ukrade nosilc za kolesa iz kljuke in ne kolesa iz nosilca Če avto nekje parkiraš in greš s kolesi na izletno turo te seveda zanima, če boš še imel kam pospraviti kolesa, ko prideš nazaj do avtomobila.  @OP nosilec za kljuko se zaklene ne kljuko. Kako učinkovita je tovrstna zaščita pred nepridipravi pa je tudi vprašanje. Če se nekdo odloči, da ti ga bo snel ti ga bo snel. Mogoče so strešni nosilci malce bolj varna opcija, ker mal kasneje padejo v oči in imajo več pritrdilnih točk z vozilom kar lahko takoj predstavlja več dela za krajo in s tem večjo izpostavljenostjo nepridiprava."
    },
    {
        "role": "assistant_3",
        "message": "Še ena stvar za razmislek - poraba goriva. Z nosilcen na strehi in 4 kolesa mi avto žre cca 2 - 3 litre na 100km več, kot brez njega, kar se na dolge ture zelo pozna. Je pa res, da so kvalitetni nosilci za 4 kolesa na kljuki dragi. Kar je pod 500 Eur, je brez veze sploh kupovati."
    },
    {
        "role": "assistant_4",
        "message": "En kolega ga je naredi sam, za mali denar. Lahko ga vprašam za kake slike."
    },
    {
        "role": "assistant_2",
        "message": "@assistant_3 tole je pa kar konkretno povečanje porabe"
    },
    {
        "role": "assistant_5",
        "message": "Prisegam na nosilec za na kljuko. Zakaj: - lažje natovarjanje biciklov (sploh če je visok avto - v mojem primeru 1.8m in bi moral s sabo voziti še lestev) - ni treba paziti na višino (vožnja pod drevesi, podvozi, garaže) - praktično nobene razlike v porabi goriva - nespremenjeno težišče avtomobila  Glede možnosti kraje nosilca. Moj ima ključavnico, ampak je treba vedeti, da so vse te ključavnice namenjene samo boljšemu občutku. Zato ga sam na avto dodatno priklenem še s ketno.  Glede bolj umazanih biciklov. Res je, bicikli zadaj poberejo vso svinjarijo s ceste. Zato jih za daljše poti ali če dežuje, prekrijem s ponjavo (obstajajo prav ponjave za prekrivanje biciklov med transportom).  Glavni minus nosilca na kljuki: cena. Računaj najmanj 200EUR za kljuko, če je še nimaš, 50EUR za homologacijo kljuke in od 300EUR naprej za nosilec."
    },
    {
        "role": "assistant_4",
        "message": "Pa če imaš slučajno prikolico, potem ne moreš uporabljati prikolice in kolesarskega nosilca skupaj. V tem primeru je boljše imeti strešni nosilec. Treba je kupiti še dodatno registrsko tablico za nosilec, če ima mesto za tablico.  Jaz imam strešni nosilec, ker pozimi potrebujem še trugo za smuči. Tako strešne prečke rabim celo leto, pa še za kak prevoz večje oziroma daljše krame so primerne. Poraba je večja, tudi veter se sliši. Za nekaj 10 eur na leto me ne bo pobralo. Saj ne delam več tisoč km vsako leto z nosilci na strehi.  Res pa je, da je priporočljivo, da montažo strešnega nosilca opravljati 2 osebi. Pomoč še enega para rok olajša delo.  Pri strešnem nosilcu je treba kupiti kake dodatne vezice za enkratno uporabo. Dodtna pritrditev koles nikoli ne škodi. Lahko uporabite tudi gurtne. To se dobi za mali denar, samo na klešče ali nož ne pozabit."
    },
    {
        "role": "assistant_6",
        "message": "Si bom kar to temo sposodil. Iščem nosilec za na kljuko za 3 kolesa. Cenovni rapon med znamkami je od 200€ do 600€. Kaj dejansko nudi dražji nosilec napram enemu srednjega ranka?   Jaz sem gledal tega in se mi zdi kar ok zadeva in dopade se mi ker se zloži na malo ko se ga ne rabi. Thule me ne prepriča, saj ne vidim kaj nudi več za svojo ceno."
    },
    {
        "role": "assistant_7",
        "message": "Thule ima tud cenejšo linijo, Euroride 943. Cca 320eur.  Kar je slabši je seveda to da moraš ročno namontirat vertikalni nosilec in da se mu nič ne zložijo luči, pa nima \"ratchet\" style paščkov ampak tekstilne s kovinsko zaponko. Pa v osnovnem kompletu seveda zraven ni unih vijakov ki so za zaklenit ampak navadni, verjetno je tudi kakšno kilo težji od tistega za 600eur...  Max nosilnost ima skupno samo 45kg in max po kolesu 20kg. Če furaš ebike se zna poznat, za navadne ni sile.  Ker ga pa imam mi je ubistvu všeč da je narejen bolj enostavno brez nekih fancy tečajev ker je s tem cenejši in robustnejši. Drži pa dovolj dobro da mi ni padel dol ko sem šel po kolovozu."
    },
    {
        "role": "assistant_6",
        "message": "KAterega imaš? Cenejšo verzijo od thule ali Peruzzo?"
    },
    {
        "role": "assistant_7",
        "message": "Thule Euroride 943 imam."
    },
    {
        "role": "assistant_8",
        "message": "Dober podatek je tudi katera kolesa misliš voziti. Če so to MTB kolesa boost standarda je zelo pomemben podatek razdalja med kolesi in je pri EuroRide 943 je samo 17 cm in to pomeni, da gredo kolesa na knap oz. že drgnejo en ob drugem! Za speciajlko in treking pa bo ok."
    },
    {
        "role": "assistant_6",
        "message": "ah, jaz rabim za klasična city bike still kolesa ranka 300€/kolo. Za družinsko easy kolesarjenje, nobenih specialk downhilla, ipd extremnih zadev"
    },
    {
        "role": "assistant_7",
        "message": "Mal je odvisno tudi od ostale opreme ki jo morebiti uporabljaš, jaz mam še strešne prečke in trugo in sem dal vse skupaj na Thule one key sistem, tko da mi ni treba met cele palete ključev sabo.  -Nosilec za kolo ima na bunki 1 -dokupljene še matice za zaklenit vertikalno prečko in vsako kolo posebaj, skupaj 4 -prečke imajo skupaj 4 -truga ima 1  Ni sicer nek biggie, je pa fajn met en ključ za vse."
    },
    {
        "role": "assistant_9",
        "message": "Kot je napisal nekdo zgoraj, te ključavnice na nosilcih so samo za boljši občutek. Tistega, ki bo želel ukrasti kolo, ne bodo ustavile. Bolje je kolo prikleniti na nosilec z ornk kolesarsko ključavnico, nosilec pa dodatno na avto z debelo rostfrei verigo."
    },
    {
        "role": "assistant_10",
        "message": "Imam oboje. Začel s strešnim, končal na kljuki. Kljub precejšnjemu vložku na začetku za montažo kljuke, tistega za na streho razen, če je koles več, ne pogledam več.   Enostavna montaža in prtljažnika in koles, manj hrupa, ali je poraba manjša ali ne pa težko rečem. Slaba lastnost je, da prtljažnik na kljuki moti senzorje za parkiranje.  Kolesa se pa približno varno zaklene v obeh primerih. Na strehi ali na kljuki. Vsaj pri meni imajo vse komponente ključavnice (thule, in original kljuka).   Ogromno parkirišč ima ovire za avtodome, ki enako dobro služijo oviranju avtomobilov, ki imajo na strehi kolesa, tudi kakšne garažne hiše imajo precej nizke strope."
    }
]