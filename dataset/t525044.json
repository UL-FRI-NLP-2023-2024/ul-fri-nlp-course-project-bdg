[
    {
        "role": "user",
        "message": "S fotrom sva se pogovarjala kaj bi bilo bolje za ogrevati vodo - sončne celice ali toplotna črpalka. Sam sem mnenja:  -Sončne celice lahko praktično koristiš v vse dni v letu ( čeprav je strošek večji kot pri postavitvi toplotne črpalke )  -Toplotna črpalka ti praktično pride prav samo 4mesece v letu (Popravite me če se motim), kadar je toplo ( toplotna črpalka odvaja topel zrak iz prostora in posledično malo hladi prostor ter, topel zrak greje vodo )   Kakšne so vaše izkušnje? Kaj se po vašem mnenju najbolj \"splača\", glede na ceno ter uporabnost?  Hvala za odgovore."
    },
    {
        "role": "assistant_0",
        "message": "Na vikendu, ki naj bi bil v čimbolj šparovni varianti moramo ogrevati okoli 100m2 bivalnih prostorov, po vseh izračunih, pri katerih smo upoštevali, da se nam mora investicija povrnit v čimmanj letih (ponavadi ne vlagamo če se ne povrne v dveh letih), smo dognali da so samo kamin/drva in zalogovnik toplote dovolj. Še sedaj nam ni žal, pa še vse smeti skurimo v kaminu, pozimi ostane nad 18stopinj tudi po 7 dni če zagreješ vso vodo zalogovnika. Edina pametna rešitev, sončne celice in toplotna črpalka so investicje za vola ubit, ki jih komot primerjaš z tistim na kaj se greješ sedaj.  Če bi delali doma in bi bilo po naše bi ostalo olje + zalogovnik toplote"
    },
    {
        "role": "user",
        "message": "Nemoreš primerjati vikenda, ter hiše v kateri si vsaki dan.  ponavadi ne vlagamo če se ne povrne v dveh letih  A se hecaš? Kakšna logika je to?  Če imaš hišo in se ti cela investicija povrne v 10-20 letih si neskočno profitiral. Recimo najprej vložiš nekaj tisoč € in se ti tisto povrne v recimo 15 letih, si preostanek življenja lahko na ta račun privoščiš še kaj zase.  te lahko vprašam katere investicije ste že vi opravili da se vam je povrnilo v 2. letih."
    },
    {
        "role": "assistant_0",
        "message": "Kdo pa ti garantira da bojo sončne celice delale 15let BP ?  Vikend lahko čisto lepo primerjaš ker je vsaki dan kdo gor, neboš vrjel ampak kurbarija je še zdaj taka obrt ki laufa neglede na letni čas in vreme."
    },
    {
        "role": "user",
        "message": "@assistant_0 je 2. jul 2012 ob 23:14 izjavil:Kdo pa ti garantira da bojo sončne celice delale 15let BP ?   Tukaj naj bi ponujali 25. letno garancijo na moč 80% ter 5.letno na izdelek.   Seems fair to me."
    },
    {
        "role": "assistant_0",
        "message": "To ponuja podjetje, ki je bilo registrirano 13.10.2008 jaz bi isto če bi imel d.o.o."
    },
    {
        "role": "assistant_1",
        "message": "Doma imam že 10 let toplotno črpalko za ogrevanje vode, pa do zdaj ni bilo kakšnih težav z njo. Imamo jo pa vklopljeno od marca do oktobra, mesec gor/dol, odvisno od temperatur. Poleti je še en plus ker deluje kot klima in res ohladi celotno nadstropje. Glede sončnih celic pa pravijo da rade crkujejo, sicer pa sam z njimi nimam izkušenj"
    },
    {
        "role": "assistant_2",
        "message": "aja, kdo ti je rekel da crkujejo? sosedova micka? imamo sončne kolektorje že 20 let bp, vezani na bojler pomenijo v sončnih dneh neomejeno količino tople vode."
    },
    {
        "role": "assistant_3",
        "message": "Jaz glasujem za toplotno črpalko. Uporabna pa je več kot 4 mesece. Verjetno vsaj 7 ali 8 mesecov.. Ker ne rabi ravno 30°C zunaj. Vodo lepo segreje tudi, če je zunaj 15°C.. Novejše pa so verjetno še bolj učinkovite.. O stopinjah pa govorim na pamet in se gotovo da vse preveriti v specifikacijah določenih modelov."
    },
    {
        "role": "assistant_4",
        "message": "Eni tukaj morda malce mešajo kaj so sončne celice in kaj sončni kolektorji. Če je ena \"stvar\" na strehi potem to ni avtomatično sončna celica. Torej OP verjetno okleva med sončnimi kolektorji in toplotno črpalko? Prav tako nisi napisal jasno kaj pomeni ogrevati vodo? Sanitarno vodo ali za ogrevanje prostorov?  Odvisno je od potrebe po topli vodi. Iz kolektorjev se lahko dobi kar nekaj energije. Si pa vseeno bolj odvisen od vremena kot pa pri toplotni črpalki."
    },
    {
        "role": "user",
        "message": "Sanitarno vodo ali za ogrevanje prostorov?  Mišljeno je bilo bolj sanitarno vodo."
    },
    {
        "role": "assistant_5",
        "message": "Sončni kolektorji so prva stopnica. Dokler tega nimaš, nimaš kaj študirat o dražjih in bol sofisticiranih zadevah. Če nisi ravno ceplje, si kolektorje lahk sestaviš tudi sam. Dodaš še toplotno črpalko, pa si zmagal."
    },
    {
        "role": "assistant_6",
        "message": "Glavna razlika je investicija.  Sončni kolektorji imajo visoko začetno investicijo z dosti predelav, če ni že prej stvar pripravljena. Potem pa delujejo z minimalnimi stroški. Življenjska doba je jasno dolga, ker je to relativno enostavna stvar. Priporoča pa se vgradnjo vakuumskih plinskih (heatpipe) kolektorjev - poceni kitajskih. Imajo malo boljše izkoristke in stanejo ene 1300 na polje 30 palc - okoli 3m2. Za sanitarno vodo naj se računa kar tam 2 polja, z dodatkom ogrevanja in zalogovnika 1000L pa 3-4.  v TČ je investicija sicer nekoliko manjša (če govorimo o zrak-voda), so pa stroški precej višji zaradi porabe štroma. S tem da je treba upoštevati, da je cena elektrike pri nas trenutno relativno nizka. http://www.energy.eu/. V strokovnih krogih so nekateri mnenja, da je to catch 21, ki ga država trenutno biksa - hude subvencije na mašine, da gre večin novogradenj v TČ, potem pa nabiti cene elektrike iz 16 na 20 ali še več eur/kWh. Je pa seveda to le špekulacija.  Z vsakim sistemom je doba vračanja tam cca. 10 let, če stvari ne crkavajo kar počez. Kar pa ni ravno praksa. Če boste sami izbirali TČ, poglejte http://www.waermepumpe.de/fachpartner/j.... Tukaj se počasi oblikuje nov standard, ki bo upošteval poleg COP, ki kot se je izkazalo, ne pove dovolj informacij, še JAZ število, ki zajame med drugim tudi čas ogrevanja črpalke pri nizkih temperaturah vs. samo odtaljevanjem.  Trenutno je izbira res težek bargain. Sam se bom verjetno odločil za solarni sistem, če bo le denar.  Veselo tuhtanje :D"
    },
    {
        "role": "assistant_7",
        "message": "Ker pozimi še vedno kurimo na nafto, s toplotno črpalko ogrevamo sanitarno vodo praktično celo leto, ker je ceneje od nafte, pa še zrak suši. Edino kadar je zunaj res mraz (-8 in manj) se pa preklopi na kotel, to pa je vsega skupaj manj kot en mesec. Če imaš voden zajem zraka, potem lahko vlečeš od zunaj (poleti) in pihaš notri ohlajenega in obratno pozimi.  Kar se tiče kolektorjev... danes imaš vakuumske ki imajo precej dober izkoristek, tako da sanitarno vodo lahko greješ tudi pozimi ob oblačnem vremenu (do 50 stopinj). Investicija je 2x višja od toplotne črpalke in dobro je, če zadevo zavaruješ ker kolikor sem slišal, folk kar menja cevi.  Za kolektorje dobiš nepovratna sredstva iz ekosklada, za sanitarno toplotno črpalko pa je vsako leto drugače."
    },
    {
        "role": "assistant_8",
        "message": "Ne vem kje, a pred kratkim sem videl neki (švabski?) članek o tem, da vakuumski kolektorji niso vedno najboljša izbira. Price/performance mogoče?"
    },
    {
        "role": "assistant_7",
        "message": "Seveda, imaš prednosti in slabosti. Problem se lahko pojavi v vročih mesecih, če sistem ni pravilno dimenzioniran. Dobro je če jih čistiš, slabo funkcionirajo če se gor nabere kondenz..."
    },
    {
        "role": "assistant_9",
        "message": "@user je 2. jul 2012 ob 22:38 izjavil: -Sončne celice lahko praktično koristiš v vse dni v letu ( čeprav je strošek večji kot pri postavitvi toplotne črpalke )  -Toplotna črpalka ti praktično pride prav samo 4mesece v letu (Popravite me če se motim), kadar je toplo ( toplotna črpalka odvaja topel zrak iz prostora in posledično malo hladi prostor ter, topel zrak greje vodo )   Prej obratno. Sicer ne ravno 12 mesecev, 7-8 pa sigurno.   @assistant_6 je 3. jul 2012 ob 08:46 izjavil:Priporoča pa se vgradnjo vakuumskih plinskih (heatpipe) kolektorjev  Se ne bi strinjal da so vakumski kolektorji najboljša izbira. Vakumski kolektorji so, za razliko od ploščatih, zelo občutljivi že na manjšo točo. Poznam primere ko so menjali skoraj vse cevi dvakrat v enem letu. Kar pa seveda ni zastonj. Je pa res da toča ponekod ni pogost pojav, zato se je dobro odločati tudi na podlagi tega podatka. Drug velik problem vakumskih kolektorjev je pa sneg. Sneg je iz vakumskih kolektorjev potrebno spucati, ker drugače ne dajo od sebe popolnoma nič. Tukaj imajo ploščati kolektorji veliko prednost, saj je dovolj že majhna površina stekla, ki se segreje in tako zaradi gladke površine sneg zdrsi iz kolektorjev.   Če pa ni sonca pa nobeni ne dajo veliko od sebe. Po podatkih proizvajalcev naj bi dali vakumski v oblačenm vremenu in pozimi malenkost več od sebe. Vendar ne dolgo nazaj sem gledal reklame (mislim, da je bila od Stroja in pa še neko drugo podjetje, ki se ga ne spolnim) da so njihovi ploščati kolektorji za x% boljši od vakumskih. Resnica je tako kot ponavadi nekje vmes. Razlika pri energiji ni tako velika kot pravijo proizvajalci, so pa vakumski v prehodnem obdobju nekoliko bolj učinkoviti. Poleti da pa že navadna črna cev dovolj tople vode.   Zelo pa je potrebno paziti, da se jih ne predemzionira. Oboji (vakumski in ploščati) dajo poleti več energije kot jo potrebujemo.   @assistant_6 je 3. jul 2012 ob 08:46 izjavil:tudi čas ogrevanja črpalke pri nizkih temperaturah vs. samo odtaljevanjem.  Ta podatek je relavanten za ogrevalne TČ zrak/voda. Pri sanitarnih pa ne rabiš nobenega odtaljevanja. Kolikokrat ti pa v kleti kakšna stvar zmrzne?"
    },
    {
        "role": "user",
        "message": "Ah, zgleda da nas čaka še veliko tuhtanja, kaj se najbolj splača ..."
    },
    {
        "role": "assistant_10",
        "message": "Hmm, tudi jaz moram počasi zamenjati ogrevanje sanitarne vode, trenutno jo pozimi grejem na olje, poleti pa na \"klasične\" kolektorje. Ker pa so kolektorji in bojler iztrošeni (25let) in zagrejejo sanitarno vodo le še do cca. 35 stopinj, se odločam med: 3x klasični kolektor + bojler 300l cca. 2500 - 3000 EUR 2x vakumski kolektor + bojler 300l cca. 3500 - 4500 EUR (zarado višjih temp. je potrebna tudi zamenjava cevi do kolektorjev) 2x HeatPipe kolektor + bojler 300l cca. 3500 - 5000 EUR (zarado višjih temp. je potrebna tudi zamenjava cevi do kolektorjev) toplotna črpalka zrak-voda 300l cca. 1500 EUR  Pri trenutnih cenah elektrike, je še najceneje TČ (računam dodatno cca. 10EUR/mesec), ker pa sem zamenjal peč in sedaj kurim na drva, pa so postali klasični kolektorji praktično neustrezni, ker so premalo učinkoviti pri nižjih zunanjih temperaturah in oblačnem vremenu. Drugi (vakumski in HeatPipe) kolektorji pa so bistveno dražji, poleg tega pa bi moral zamenjati tudi komplet cevi do strehe... in ja, vakumski in Heatpipe so bistveno bolj občutljivi na točo kot klasični, tako da je treba zadevo še letno zavarovati (to še nisem preveril koliko stane).  Mislim da bo trenutno pri meni stala TČ, čeprav bi (če bi imel €) raje dal ponovno na streho kolektorje..."
    },
    {
        "role": "assistant_7",
        "message": "@user: Kakšen bojler imate zdaj in koliko je star? @assistant_10: Glej, jaz bi se odločil za toplotno črpalko, če itak praviš da moraš zamenjati bojler. Če se bo pa elektrika bistveno podražila v prihodnjih letih potem boš pa dogradil še kolektorje za bojler pa uporabil kar TČ-jevega. Pa še backup boš imel. Pa poglej če je letos sanitarna TČ v programu za EKO nepovratna sredstva."
    },
    {
        "role": "assistant_0",
        "message": "@assistant_2 je 3. jul 2012 ob 06:31 izjavil:aja, kdo ti je rekel da crkujejo? sosedova micka? imamo sončne kolektorje že 20 let bp, vezani na bojler pomenijo v sončnih dneh neomejeno količino tople vode.  pravi nik maš, sončne celice in kolektorji niso eno in isto, in če ti kolektor crkne si res hepan...wtf kak bo kolektor crkno"
    },
    {
        "role": "assistant_10",
        "message": "@assistant_0 je 2. jul 2012 ob 22:57 izjavil: Če bi delali doma in bi bilo po naše bi ostalo olje + zalogovnik toplote   Pri olju se res ne splača imeti zalogovnika, ker nimaš viška temperature...  Zalogovnik ni varčna zadeva, vendar pomaga pri ne-avtomatskih načinih kurjenja (drva-premog).  @assistant_7 je 3. jul 2012 ob 09:46 izjavil:@assistant_10: Glej, jaz bi se odločil za toplotno črpalko, če itak praviš da moraš zamenjati bojler. Če se bo pa elektrika bistveno podražila v prihodnjih letih potem boš pa dogradil še kolektorje za bojler pa uporabil kar TČ-jevega. Pa še backup boš imel.   V tej smeri sem tudi jaz razmišlal...   @assistant_0 je 3. jul 2012 ob 09:50 izjavil:@assistant_2 je 3. jul 2012 ob 06:31 izjavil:aja, kdo ti je rekel da crkujejo? sosedova micka? imamo sončne kolektorje že 20 let bp, vezani na bojler pomenijo v sončnih dneh neomejeno količino tople vode.  pravi nik maš, sončne celice in kolektorji niso eno in isto, in če ti kolektor crkne si res hepan...wtf kak bo kolektor crkno    Toča zelo rada razbije vakumske ali HeatPipe cevi....  - mislim da je to mišljeno pod \"crkjen\" kolektor"
    },
    {
        "role": "assistant_6",
        "message": "@assistant_9: Se pravi, da se z ravnih sneg sam skida... :) V praksi ni to dejansko nikoli problem.  Ali vakuumski ali ravni je stvar osebne odločitve. Toča je sicer problem, vendar poči tudi ravni. S tem da je treba pri slednjemu menjat celotni kolektor. Kolektorji so običajno zavarovani in se s tem potem rešuje probleme s stekli. Zavarovanje je relativno nizko, par 10 eur dodatka. Varovanje pred pregretjem imajo mehansko s predposodami vsi pametno projektirani sistemi. Ni pa to nek velik strah. V praksi se izkaže, da ravni itak ne dajo dovolj energije za nek hud presežek temperature, pri vakuumskih plinskih se pa zaradi načina delovanja proces gretja vode enostavno zaključi pri 130 stop. na strehi. Črpalke pa itak takrat stojijo zaradi regulacije, če je spodaj vse na temperaturi.  Obstajajo pa še vakuumski kolektorji, ki imajo tudi v palicah vodo, podobno kot ravni. Tisti pa imajo problem s pregretjem in jih je pametno zračunat na poletni doprinos energije. Vendar so cenovno isti kot heatpipe, tako da nima smisla tega vgrajevati.   Način dela g. Stroja pa sploh ne bom komentiral. Ko njihovi kolektorji zgubijo temperaturo zaradi takih in drugačnih rešitev, pridejo njegovi izvajalci in prišraufajo zraven še dva nova polja. Pa je stvar rešena, če stranka ne popizdi zaradi stroškov.  Če se pogovarjamo o sanitarnih TČ seveda podatek o odtaljevanju ni relevanten, kot je rekel @assistant_9.  @assistant_10: če imaš hard lotan baker, potem s temperaturami ne bo problema. Praktično je problem samo alumplast ali kakšna plastika. Nevem kaj si imel pred 25 letih.  Je pa TČ cenejša itak. In trenutno dobra alternativa solarnemu sistemu.  Najboljša odločitev je najbrž taka, da če imaš 5-6 jurjev za solarni sistem, potem greš v to. Če pa ne, pol pa TČ in dogradiš če te kdaj prime... Le glej, da bo imela TČ še solarno kačo, da se bo takrat dalo kam priklopit :)."
    },
    {
        "role": "user",
        "message": "@assistant_7 je 3. jul 2012 ob 09:46 izjavil:@user: Kakšen bojler imate zdaj in koliko je star?   Imamo kombiniran boiler 120l, star je pa 7let. Če si imel to v mislih."
    },
    {
        "role": "assistant_7",
        "message": "7 let je v bistvu skoraj nov ;) Pričakoval sem vsaj 20 let, to bi se že splačalo menjati, ker je že odskužil svoje in bi slej ko prej verjetno tudi spustil. Pa bi šli na 300 ali vsaj 200 litrov?"
    },
    {
        "role": "assistant_6",
        "message": "Računica je 70-80L tople sanitarne vode na človeka na dan za ogrevanje z alternativnimi viri in biomaso, tako da se lahko oceni velikost, ki bi jo bilo pametno imeti."
    },
    {
        "role": "assistant_11",
        "message": "Osebo bi glasoval za TČ (zrak/voda). Nove TČ so zelo skalabilne in se dajo kombinirati praktično z vsemi obstoječimi sistemi v hiši (peč na drva/olje/pelete/plin, itd ...) ter tudi z novodobnimi sistemi (fotovoltaika, solarni sistemi, sončni kolektorji, ipd). Dejansko bi se dalo dandanes za par tisoč evrov (10k€+) biti skoraj samozadosten na področju ogrevanja ter zagotavljanja el. energije. Problem je samo, da je začetna investicija res gromozanska (za navadnega človeka), vendar se v roku 20 let kamot povrne ..."
    },
    {
        "role": "user",
        "message": "@assistant_7 je 3. jul 2012 ob 10:58 izjavil:7 let je v bistvu skoraj nov ;) Pričakoval sem vsaj 20 let, to bi se že splačalo menjati, ker je že odskužil svoje in bi slej ko prej verjetno tudi spustil. Pa bi šli na 300 ali vsaj 200 litrov?   Nevem še nič. Ni bilo govora še o tem. Sedaj nas bolj zanima in se menimo kaj bi se res najbolj \"splačalo\" dat not."
    },
    {
        "role": "assistant_12",
        "message": "-Sončne celice lahko praktično koristiš v vse dni v letu ( čeprav je strošek večji kot pri postavitvi toplotne črpalke ) Jesenska megla anyone ?  -Toplotna črpalka ti praktično pride prav samo 4mesece v letu TČ in grelna kača v zemlji ? http://www.ee.fs.uni-lj.si/EnergijaInOk...  Seveda sta odgovora na vprašanji povezana z lokacijo in prostorom, ki je na voljo.  TČ z ledenimi palicami http://www.medi-sport.net/energetika/82..."
    },
    {
        "role": "assistant_13",
        "message": "@user je 2. jul 2012 ob 22:38 izjavil:S fotrom sva se pogovarjala kaj bi bilo bolje za ogrevati vodo - sončne celice ali toplotna črpalka. Sam sem mnenja:  -Sončne celice lahko praktično koristiš v vse dni v letu ( čeprav je strošek večji kot pri postavitvi toplotne črpalke )  -Toplotna črpalka ti praktično pride prav samo 4mesece v letu (Popravite me če se motim), kadar je toplo ( toplotna črpalka odvaja topel zrak iz prostora in posledično malo hladi prostor ter, topel zrak greje vodo )   Kakšne so vaše izkušnje? Kaj se po vašem mnenju najbolj \"splača\", glede na ceno ter uporabnost?  Hvala za odgovore.   Oboje - toplotna črpalka (voda/zrak) v kombinaciji z sončnimi celicami. Samo je draga investicija - seveda odvisno od kvadrature hiše...  Lp"
    },
    {
        "role": "assistant_14",
        "message": "Mi za ogrevanje sanitarne vode v naši hiši (200 m2) poleti mesečno plačamo 20-25 eur plina (4 osebe). Z mojega vidika je nakupovanje toplotne črpalke za ogrevanje sanitarne vode stran metanje denarja..."
    },
    {
        "role": "assistant_11",
        "message": "@assistant_14 je 3. jul 2012 ob 13:04 izjavil:Mi za ogrevanje sanitarne vode v naši hiši (200 m2) poleti mesečno plačamo 20-25 eur plina (4 osebe). Z mojega vidika je nakupovanje toplotne črpalke za ogrevanje sanitarne vode stran metanje denarja...   Mene si mal zmedu s tvojim stavkom. Če ogrevate samo sanitarno vodo, zakaj si potem navedel kvadraturo hiše? Nerelevantno much? Če si pa slučajno s plinom tudi ogrevate hišo, vas pride na hladni mesec v letu tudi 200€+? Ali ne? Vem, da pri nas, ki se tudi ogrevamo s plinom, pride na 76m2 tudi do 100€+/mesec ogrevanje+sanitarije pozimi ... Seveda imamo cca. 70 letno večdružinsko hišo (sej veste kak je z vzdrževanjem, če je več lastnikov xD) in stare lesene okne, tako da dosti zgubimo na tem."
    },
    {
        "role": "assistant_14",
        "message": "Morda sem nepotrebno navajal kvadraturo... Drugače pa ja, ogrevamo tudi hišo s plino in takrat je 200 eur in še več... Vendar je v tej temi veliko govora o sanitarni vodi, za katero pa mislim, da je toplotna črpalka nepotrebna. Seveda , če se vzame takšno, ki še ogreva radiatorje in po možnosti še hladi radiatorje, potem je to nekaj drugega....Vendar , kot sem rekel, kar veliko ljudi namerava TČ kupiti izključno za ogrevanje sanitarne vode, kar pa je pomoje brezveze (gledano iz moje perspektive seveda...)"
    },
    {
        "role": "assistant_15",
        "message": "Kakšen zrak pa piha ven iz TČ približno koliko °C ima? Vem da sem zasledil zadnjič eno TČ, kjer je pisalo na nalepki, da je za delovanje potrebno +8°C in da piha ven zelo hladen zrak, dejansko je svetovalec rekel, da bi jo lahko uporabil kot klimo."
    },
    {
        "role": "assistant_13",
        "message": "Maš TČ ki le segrevaja, potem pa še imaš tiste malo dražje, ki omogočajo segrevanje in hlajenje .  Poleti je za ogrevanje vode dovolj le 2x HeatPipe kolektorja za nekje 200m2.  Lp"
    },
    {
        "role": "assistant_15",
        "message": "Jaz sem mislil na kako 120L TČ za sanitarno vodo, ki bi recimo ohlajala dnevno in shrambo, zrak pa vlekla iz hodnika, med tema dvema prostoroma in zunaj. Tako bi delno krožil zrak v bajti, in še nek delež zunanjega svežega zraka bi prišel not. Vklopljeno pa bi bilo od aprila do septembra.  A je taka ideja vredu? Glede na to da, če kuriš na drva in moraš, če hočeš imet sanitarno toplo vodo, vsak dan zakurit, ker 24 ur, ne zdrži. Cena elektrike je pa ista/podobna kot, nafta za traktor, motorko in delo, da si pripeljem drva iz gozda."
    },
    {
        "role": "assistant_9",
        "message": "@assistant_6 je 3. jul 2012 ob 09:55 izjavil:@assistant_9: Se pravi, da se z ravnih sneg sam skida... :) V praksi ni to dejansko nikoli problem.  Če je dovolj naklona sneg spolzi s kolektorjev. Sem že videl ko so bili vakumski zasneženi, medtem ko so bili ploščati popolnoma brez snega. Oboji so bili na strehi in dvomim, da je kdorkoli razmišljal, da bi na streho hodil in pucal kolektorje.   @assistant_6 je 3. jul 2012 ob 09:55 izjavil:Varovanje pred pregretjem imajo mehansko s predposodami vsi pametno projektirani sistemi. Ni pa to nek velik strah. V praksi se izkaže, da ravni itak ne dajo dovolj energije za nek hud presežek temperature, pri vakuumskih plinskih se pa zaradi načina delovanja proces gretja vode enostavno zaključi pri 130 stop. na strehi. Črpalke pa itak takrat stojijo zaradi regulacije, če je spodaj vse na temperaturi.  Kolektorjev niti ne poznam preveč zato bom sedaj mogoče rekel kakšno neumnost. Kolikor je meni znano po ceveh od kolektorja pa do bojlerja kroži glikol. Problem pregrevanja pa ni, da bi imeli v bojlerju 130° ampak je to da v kolektorju zavre. Če pa je slabo lotano pa kolektor tudi spusti. Danes, ko večina uporablja press to ne bi smel biti problem.   Potem pa vidiš ko ljudje zaradi \"pametnih\" prodajalcev poleti lazijo po strehah in pokrivajo kolektorje.   @assistant_6 je 3. jul 2012 ob 09:55 izjavil:Način dela g. Stroja pa sploh ne bom komentiral.  Moj namen ni bil komentiranje njegovega dela ampak opozorilo na previdnost pri podatkih prodajalcev. Ker v tistem primeru je bila številka resnično zelo visoka. Ampak nekdo, ki se ne pozanima in ne preveri kako je s tem, takim reklamam verjame."
    },
    {
        "role": "assistant_16",
        "message": "Finančno se ti splača edino 80 litrski električni bojler, ki ga na bolhi dobiš za 30 EUR. Vse ostalo je stran vržen denar. Če se ti ne gre za denar, se ti poleti splača kolektor ali dva, pozimi pa STČ, ker kolektorji, kljub fantaziranju mnogih, ki jih imajo, ne dajo pozimi praktično nič od sebe. Poseben nateg so vakumski, vzami ploščate, vendar je nateg z vakumskimi, ki so blazno učinkoviti, zgodba zase."
    },
    {
        "role": "assistant_17",
        "message": "jaz sem imel nekaj let na podstrešju nad kopalnico star bojler v katerega sem točil vodo za tuširanje, ki se je na vročem podstrešju segrela. Zadeva je bila uporabna poleti 2 meseca ko je bilo vroče. Dokler nisem nekega dne zaprl vode in sem to ugotovil šele ko je začelo kapljat iz stropa."
    },
    {
        "role": "assistant_18",
        "message": "A si kdo ki investira v te \"zelene\" tehnologije sploh izračuna v kolikem času se investicija povrne?  Iz postov tukaj bi rekel da nobeden."
    },
    {
        "role": "assistant_19",
        "message": "mogoče pa ni treba na stvar gledati tako egoistično, da se ti denar povrne, ampak gledaš širšo sliko in omejiš obremenjenost energetskega omrežja (primerjava elektičnega bojlerja in kolektorjev). seveda kdor si to lahko privošči... če nimaš za kruh se ne boš šel zelene energije."
    },
    {
        "role": "assistant_20",
        "message": "Ali pa če se namesto vsak dan tuširaš vsak drugi dan - boš prišparal 50%.  O."
    },
    {
        "role": "assistant_17",
        "message": "@assistant_20 je 5. avg 2013 ob 15:56 izjavil:Ali pa če se namesto vsak dan tuširaš vsak drugi dan - boš prišparal 50%.  O.   to je res, ampak to mogoče spada pod temo sarkastična energija"
    },
    {
        "role": "assistant_20",
        "message": "To v resnici spada pot temo sodobna potrošniška družba - ki se trudi na vsakem koraku nekaj šparati, samo da lahko čim več potroši.  O."
    },
    {
        "role": "assistant_21",
        "message": "@assistant_18 je 5. avg 2013 ob 15:51 izjavil:A si kdo ki investira v te \"zelene\" tehnologije sploh izračuna v kolikem času se investicija povrne?  Iz postov tukaj bi rekel da nobeden.  No pri nas se absolutno hitro povrne. Namesto 2500EUR(ok sedaj bi prišlo že preko 3000EUR) kurilca, le za okoli 500EUR lesa(računan prevoz, materjal in cajt, ki se ga zabije za pripravo). Je pa res, da se ne gre za TČ ali panele, ampak za peč na drva, ter da se gre za ogrevanje vode in kompletne bajte. Pri sedanjih cenah se povrne v 3-4 letih."
    },
    {
        "role": "assistant_22",
        "message": "Prehod iz UNP na toplotno črpalko voda/voda. Investicija se bo povrnila v 7 ali 8.letih."
    },
    {
        "role": "assistant_23",
        "message": "Najboljša je TČ zemlja/voda, imaš lahko še hlajenje."
    },
    {
        "role": "assistant_24",
        "message": "Toplotna črpalka je super rešitev, pri nas z njo ogrevamo ter hladimo in je prihranken napram ogravanju z oljem res velik, lahko si ogledaš ponudbo podjetja Tersus  http://tersus.si/toplotne-crpalke  So specializirani za vse vrste ogrevalnih sistemov in meni so sistem vzpostavili hitro ter za ugodno ceno z brezplačno dostavo ter montažo :)"
    },
    {
        "role": "assistant_25",
        "message": "Čudno da noben ni vprašal če misli sončne celice (panele) ali solarni sistem, ki ti neposredno greje vodo. Pri nas smo kupili solarni sistem in ker smo celotno zadevo vgradili sami je bil strošek zelo majhen če tko gledaš in po učinkovitosti se bo zadev povrnila zelo hitro. Mislim, čim mal posveti sonce, pa imaš takoj vodo 50+ °C. Edini čas ko ne uporabljamo zadeve je v čisti zimi kjer sam mraz negira segrevanje, ampak to je ene 3-4 mesce, nekje od novembra do februarja. Pol pa si lahko to zadevo povežeš na pralni in pomivalni stroj in tam privarčuješ na grelcih + vodni kamen se bo manj nabiral na grelcih, ker bojo slednji redko sploh laufali. Win win."
    }
]