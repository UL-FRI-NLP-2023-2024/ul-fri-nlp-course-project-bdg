[
    {
        "role": "user",
        "message": "Zdravo!  V preteklosti sem imel precej hobijev, želja povezanih z njimi, pa opažam da se z letom krog samo še manjša. Časa je dovolj, ampak ni prave družbe (poznane), ki bi jih to zanimalo. :) V osnovni šoli sem hodil na šahovski krožek do osmega razreda, potem so krožek ukinili in je šla stvar v pozabo. Bil sem vedno v vrhu na vseh \"turnirjih\", 2-5 mesto, ampak od tega je toliko časa da komaj še vem kam se figure smejo premikati. :P  Zanima me, kje bi lahko spet začel svojo šahovsko kariero. Obstaja precej društev, ampak je na spletu premalo informacij, da bi se lahko kar odločil. Predvidevam da vas je tukaj kar precej šahistov... kakšen nasvet? Ne spoznam se skoraj nič, kako stvar pod okriljem ŠZS poteka, kakšni so starostni razredi pri tekmovanju, kakšni so pogoji za vpis v zvezo, članarina itd...  Rad bi: - da se društvo nahaja na Gorenjskem/v Ljubljani - srečanja pogosta - dobra družba (ne društvo penzijonerjev, ampak tudi/predvsem dijaki/študentje)  lp"
    },
    {
        "role": "assistant_0",
        "message": "Za osvežitev znanja in pokazatelj kje si, ti priporočam kakšno spletno igralnico šaha (sam uporabljam games.yahoo.com). Tam se boš srečal z različno močnimi igralci z različnimi načini igranja iz vsega sveta. Za igranje na turnirjih moraš biti včlanjen v kakšen klub registriran pri ŠZS. kako je s klubi v Ljubljani in okolici, ti bo pa moral povedati nekdo, kateri je od tam. Se pa bojim, da bodo v večini klubov upokojenci v večini."
    },
    {
        "role": "assistant_1",
        "message": "Oglej si ŠD Caissa, nov projekt velemojsrtic D. Kapš in A. Srebrnič... oglasi se tam, ti bodo vedeli svetovati, sploh ker je bolj ali manj v centru LJ. Sicer pa osebno igram na Playchessu firme Chessbase. Na njihovi strani si lahko DL client za igranje, letna naročnina serijske številke, da lahko igraš ratingirane partije, turnirje etc. pa stane 30EUR... Meni sede, priporočam..."
    },
    {
        "role": "assistant_2",
        "message": "Ker omenjaš Gorenjsko; v Škofji Loki imajo dobro šahovsko društvo za mladino (šahovska sekcija pri Zavodu za šport Škofja Loka), ki ga je vodil zdaj na žalost že pokojni šahovski velemojster Oskar Orel (mimogrede je napisal tudi knjigo Njena končnica), mislim da sedaj vodi vse skupaj tam njegova žena, nisem pa prepričan."
    },
    {
        "role": "assistant_3",
        "message": "@assistant_0 je 5. mar 2013 ob 10:44 izjavil: Za igranje na turnirjih moraš biti včlanjen v kakšen klub registriran pri ŠZS.  Od kdaj pa to?"
    },
    {
        "role": "assistant_0",
        "message": "@assistant_3 je 5. mar 2013 ob 14:55 izjavil:@assistant_0 je 5. mar 2013 ob 10:44 izjavil: Za igranje na turnirjih moraš biti včlanjen v kakšen klub registriran pri ŠZS.  Od kdaj pa to?  Odvisno kakšne turnirje igraš. Če želiš igrati v šahovskih ligah ali turnirjih za pridobitev kategorije ali... mora biti klub in igralci registrirani pri ŠZS. Če pa igraš le na kakšnih turnirjih ob krajevnih praznikih ali društvu upokojencev pa ne."
    },
    {
        "role": "assistant_3",
        "message": "To zdej izpade kot da neresni turnirji ne zahtevajo tega, v bistvu je pa samo za ligaske vazno, za ostale pac ne."
    },
    {
        "role": "user",
        "message": "No sem kljub vsemu začel kar preko interneta   In sicer igram na chess.com kakšen mesec, kar vredu zadeva. (edit: igram samo hitropotezni šah zaenkrat). Na začetku sem dobil rank 1200, vendar v par igrah že kar realnega 850 (hehe). Sedaj sem na 963, igram po večini proti nasprotnikom ranga 1200-1300. Zaenkrat bi rekel, da kar hitro napredujem, čeprav imam kar se tiče otvoritev, moči figur, (pa še česa) bolj malo pojma.  Zanima me, če kdo izmed vas prav tako igra preko chess.com? Kakšen rank imate? Koliko časa ste potrebovali, da ste prišli do njega?   lp :)"
    },
    {
        "role": "assistant_4",
        "message": "Jaz igram na playchess.com. Drugač rating pod 1000 je blazno nizek, tako da raje igraj počasnejše igre, recimo 15 min na partijo, da lahko vsaj malo razmišljaš. Preden premakneš, se vprašaj, kaj bi bila najboljša nasprotnikova poteza kot odgovor."
    },
    {
        "role": "assistant_5",
        "message": "Ka tist šah na windowsih ni uredu?  Tok, da mal spomin osvežiš, bo dost, pol pa probi očeta (tud če je že v letih) nahecat da gresta eno rundo. Pol pa ko se boš spet utekel v igro, tok da boš znal kak igrat pa komot navališ na kako društvo."
    },
    {
        "role": "assistant_6",
        "message": "Jaz sem učasih igral Fritz-a. Si lahko nastaviš zahtevnost."
    },
    {
        "role": "user",
        "message": "Vem da je nizek. Večino časa sem igral hitropotezni-5min in ni kaj dosti možnosti za razmišljat vmes... kar je bilo več mi je bilo težko igrat, ker sem mel nek odpor proti igranju na računalniku. Sedaj en dan igram 10min/partijo in sem zmagal tri partije vs 1300, en remi vs 1300 pa en brezzvezen šahmat ko bi sem bil v velikem vodstvu :D   Kaj pa mislite glede 1500 ranka na chess.com, ki naj bi bil neko povprečje za odraslega igralca... je to res neka prava številka? Verjetno ne, ker zase vem da se pri namiznem šahu veliko bolj skoncentriram in imam sigurno velikovečji rank."
    },
    {
        "role": "assistant_7",
        "message": "Nekje na strani imajo gaussovo porazdelitev in mislim, da je povprecje okoli 1200, 90% pa jih je med 900-1500. Ce se pravilno spomnem sem jaz krozil okoli 1500.  Med ratingom 1000 in 1500 (za tega ti se lahko povem) pa je po mojem mnenju ogromna razlika. Tam pri ratingu 1200 si ne mores vec privosciti, da vrzes figuro nasprotniku kar tako (it happens to all of us:p). Igraj daljse igre in se odvadi delati napake, resi tiste 3 uganke na dan, ker te bodo navadili na kaksne trike (ko jih nekajkrat izvedes se ti vtisnejo v spomin in na to take vzorce lazje najdes tudi v igri)."
    },
    {
        "role": "assistant_8",
        "message": "Zdravo,  kot so že napisali, igraj počasneje, meni je zelo pomagalo pri pridobivanju znanja. Vzemi si čas. Na chess.com igram najraje online chess, kar bi bil \"dopisniški šah\", kjer imaš na razpolago za eno potezo od 24h pa do 14dni (3dni je kar ok za začetek). Priporočam, če se boš odločil za kakšno dopisniško igro, da si vzameš recimo 1h za premisliti kaj bi igral. Boš presenečen nad rezultati. Vsekakor ne škoduje tudi kakšno knjigo prebrat. Iz izkušenj priporočam knjigo Vidmar: Pogovori o šahu z začetnikom  LP"
    }
]