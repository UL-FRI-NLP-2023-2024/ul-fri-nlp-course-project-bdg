[
    {
        "role": "user",
        "message": "Pozdravljeni.  Prišel sem na idejo, da bi naredil spletno trgovino z kvalitetnimi izdelki narejeni v Evropi (kuhinjske posode/lonci, razni kuhinjski stroji, elektronika (stikala, ...), pohištvo, orodja (šrafucigrim,...), daljnogledi, itn.)  Pa, da je označeno, v kateri državi je bil izdelek narejen (Nemčija, Avstrija, Slovenija).  Kaj si mislite o takšni ideji oz. spletni trgovini?"
    },
    {
        "role": "assistant_0",
        "message": "Papaki so že zabukirali madein.eu domeno ;)"
    },
    {
        "role": "assistant_1",
        "message": "Predvsem nimaš dovolj izdelkov, ki so dejanko narejeni v evropi. Vsa ta drobnarija, ki jo naštevaš, je iz Kitajske (morda je izjema pohištvo), tudi če morda en del montaže/sestave naredijo v EU, nihče več ne dela tega sam od A do Ž, vsa elektronika in večina surovin/polizdelkov je iz Kitajske oz. tujine na splošno. Če nekdo samo skupaj sestavi par komponent iz Kitajske, to ne pomeni, da je izdelek narejen v EU, čeprav nas včasih želijo prepričati, da je tako ."
    },
    {
        "role": "user",
        "message": "Ja, lahko bi naredili izziv, če tvoja trditev, da je \"vse\" prozivedeno na itajskem, drži.  Najdi potrošniški izdelek, ki ni narejen v Evropi?  Ne vem sicer, kaj je mišljeno, da ni \"dovolj izdelkov\".  Zadnjič sem iskal Slovenske spletne trgovine, ki prodajajo testenine (v veliki meri domača izdelava). Sprva sem mislil, da ene 20 jih bo, 25 max. Pa sem jih na koncu nabral 90.  [...] Zepter, Hilti, Vorwerk, Solingen, vse ti imajo tovarne v evropi. Zdej, ali samo sestavljajo ali ne, oz. če so kje vmes (in kje), pa ne vem.  [Krmilniki] Beckhoff tudi ne vem, kaj naredijo sami, kaj ne.  [Studijska oprema] König & Meyer pravijo: almost all metal and plastic parts of our products are manufactured in-house.  [Gozdarska oprema] Stihl pravijo, da so \"nemški proizvajalci\".  Naši pa so: Uniforest, Krpan  [Orodje] Stahlwille pravijo, da so \"made in germany\".  [Mobilni telefoni] Gigaset, made in germany.  [Oblačila] Trigema, made in germany.  Ali EMO iz celja samo \"sestavlja\"?  Kolikor sem gledal v preteklosti, se veliko proizvaja v evropi. Tudi po Sloveniji, samo je treba iskat (tudi) med \"mitlštand\" firmami. Mislim, da je Slovenija 3-tja najbolj gosta z industrijo v evropi. Nemčija prva, pol na drugem mestu je pa kaj? Severna Italja? In pol mi."
    },
    {
        "role": "assistant_2",
        "message": "Vprašati se moraš- kaj bi nekoga XY kot potencialnega kupca prepričalo, da bi kupil nek VW izdelek narejen na Švedskem ali na Portugalskem ali... namesto po karakteristikah primerljivega narejenega na Tajvanu ali Hong Kongu ali...in za nekaj cenovnih razredov cenenjšega? Vsekakor obstajajo kupci, kateri bi raje kupilo izdelke s poreklom EU kljub višji ceni. Če pa želiš imeti večji promet potem moraš tudi XY kupca prepričati ali, da bo dal več za EU izdelek ali pa mu ponuditi cenejšo alternativo. To pa dela že veliko spletnih trgovin."
    },
    {
        "role": "assistant_3",
        "message": "Po mojem je precej brez veze. Znotraj EU imamo \"enoten trg\" in večina \"naših proizvajalcev\" prodaja po vsej EU. Torej tvoja trgovina pride na nivo posrednika, kjer prodajaš robo, ki je enostavno dostopna, kar pomeni da nekih velikih marž ali dodane vrednosti ne boš imel."
    },
    {
        "role": "user",
        "message": "Imel sem bolj v mislih, da bi taka trgovina bila \"garancija\", da je izdelek narejen v Nemčiji, ali Franciji, ali pri nas, ker se izdelkov narejeno izven ne bi dodalo. Likalniki narejeni v Nemčiji, kolesa narejena v Franciji.  Je pa verjetno različno od države do države: da bi \"mi\" na veliko kupovali \"naše\" izdelke, mislim, da take kulture tu nimamo. Je pa druga kultura v Nemčiji, Francije, benelux..."
    },
    {
        "role": "assistant_4",
        "message": "Bi ta spletna trgovina ustvarjala prihodek od prodaje, ali bi bilo to samo linki do originalnih proizvajalcev? Če bi dejansko prodajal izdelke, bi dodajal maržo? V tem primeru bi verjetno večina kupcev zadevo raje kupila pri proizvajalcu za nižjo ceno, ali ne?"
    },
    {
        "role": "assistant_5",
        "message": "@assistant_0 je 23. mar 2024 ob 20:14 izjavil:Papaki so že zabukirali madein.eu domeno ;)  očetje, kaj moreš, verjetno že dolgo nazaj"
    },
    {
        "role": "assistant_6",
        "message": "Realnost je bolj Made in Germany = Sestavljeno v Nemciji"
    },
    {
        "role": "user",
        "message": "@assistant_4, predvidevam, da posamični kupci ne morejo kupiti izdelka tako ugodno, kot če trgovec kupi večje količine in preproda.  Pa niti nima toliko veze z \"maržo\" in \"profitom\". Bolj z funkcijonalnostjo. Rad bi kupil izdelek x narejeno v evropski državi y, pa da je izdelek (višje) kvaliteten. Višje-kvaliteten, da ni to dizajniran rok zastaranja, sekanja ovinkov, težko/nemogoče za popravit itn."
    },
    {
        "role": "assistant_7",
        "message": "@user je 25. mar 2024 ob 13:42 izjavil:Imel sem bolj v mislih, da bi taka trgovina bila \"garancija\", da je izdelek narejen v Nemčiji, ali Franciji, ali pri nas, ker se izdelkov narejeno izven ne bi dodalo. Likalniki narejeni v Nemčiji, kolesa narejena v Franciji.    Če bi prodajal splošno znane firme, bi folk prišel na tvoj page, pogledal kir izdelek je made in eu in ga našel na amazonu za pol cene in naročil s tam."
    },
    {
        "role": "assistant_8",
        "message": "Kakšna je razlika med: adidas  originalom made in germanija in originalom made in china."
    },
    {
        "role": "assistant_9",
        "message": "Razlika je v tem, da v Nemčiji spoštujejo delavske pravice, okoljski standardi so višji, lokalno so dobavljene surovine, ljudje imajo tu delo itd."
    },
    {
        "role": "assistant_5",
        "message": "če verjameš."
    },
    {
        "role": "assistant_10",
        "message": "@assistant_4 je 25. mar 2024 ob 16:17 izjavil:Bi ta spletna trgovina ustvarjala prihodek od prodaje, ali bi bilo to samo linki do originalnih proizvajalcev? Če bi dejansko prodajal izdelke, bi dodajal maržo? V tem primeru bi verjetno večina kupcev zadevo raje kupila pri proizvajalcu za nižjo ceno, ali ne?  Ti kot fizična oseba ne moreš kupiti pri proizvajalcu.  Trgovec dobi robo s precejšnjim popustom, na katerega potem doda maržo. Odvisno od pohlepa."
    },
    {
        "role": "assistant_11",
        "message": "Verjetno 95% kupcev zanima cena, ne kraj izdelave. 95% vseh zadev je narejeno na kitajskem, kar naceloma ni nic narobe, sploh ce je zraven EU QC. Da bo nekdo kupoval artikle glede na kraj izdelave oz \"made in eu\" se mi zdi pa smešno. Kdo bo garantiral, da je res made in eu, ti? Še novinarji se ne morejo prebiti do dejanskih proizvajalcev nekaterih znamk, ki vec kot ocitno delajo v aziji v sweatshop-ih, vendar uspešno prepakirajo in skrivajo zadeve. V eu je sploh popularno, da je prakticno vse narejeno v aziji, v eu pa samo sestavijo ali prepakirajo in nalepijo \"made in eu\". Pa tudi, zakaj bi \"made in eu\" bil avtomaticno nek garant za kvaliteto ali fair-trade? Tudi v eu je veliko crap robe in izkoriscanja delovne sile.  Znanec je pred kakšnim letom odprl trgovino z majicami, ki so bile iz organskega bombaza, eko pridelave, made in eu, bla, bla, bla... posledicno je bila cena majice med 40-80eur. Po cca letu je zadevo zaprl, saj je komaj pokrival stroške. Vsi imajo radi domace in eko, ko pa vidijo da je cena x3 - x10 gredo pa v lidl. It is what it is."
    },
    {
        "role": "user",
        "message": "Ta \"made in eu\" pa medex scena, res ni nekaj, kar sem imel v mislih.  Bolj Made in Germany (lahko tudi West Germany) in podobna scena. In jst govorim o Evropi, ter posamičnih državah. In ne neki ogranicazicij ala EU.  Ter, tisto, kar se tebi zdi smešno, ja, mogoče to velja za nek procent ljudi, ki isto razmišlja. Kakšen je procent takega razmišljanja v Sloveniji, ne vem. Sem pa prepričan, da je v \"jedru\" evrope (Francija + benelux + Nemčija + Švica (+ opcijsko severna Italiya)) procent takega razmišljanja nižji, ter da več ljudi kupuje domačo robo (in s tem podpira domače, ne pa kitajce).  V Sloveniji je bilo tako obdobje 50 let nazaj, ko so bili Tomos motorji, Gorenje televizije/telefoni, pohištvo (Vrhnika??), usnje (Šoštanj), tkanine (Polzela/Prebold), hrana/pijača (Cockta...), TAM (avtobusi/tovornjaki).  Zdaj kje smo 50 let kasnej, pa kaj je prav, pa kaj ni, pa kok bi mogl bit, pa kdo je kriv... Takrat je bila lastna proizvodnja in se je kupovalo domače. Nekje v 90-tih se je ceneni robi iz uvoza reklo \"češka roba\", 10 let kasneje pa \"kitajska roba\" (čang-šlang). Zanimivo, da je danes izraz \"kitajska roba\" praktično izginil iz pogovorov.  No, razmišljanje se je verjetno v teh 50 letih vsaj v Sloveniji spremenilo, in (več) ljudem dol visi za domačo industrijo. Ker je itak \"vse\" propadl, so pokradl/izčrpal, noben zaprt/obsojen...  Sam Nemčija in nemci si ne morej it tega. Posledično, jaz mislim, da oni ramišljajo drugače."
    },
    {
        "role": "assistant_8",
        "message": "Samo za razjasnitev, pred 50 leti v jugi noben ni razmisljal, da kupi domače, temvec kaj sploh lahko, da se dobi in da lahko plačaš.  Generalno mislim, da je ta vlak, ki ga opisuješ, zamujen. Vse zal funkcionira od VODSTVA dalje navzdol, kaj je ceneje....."
    },
    {
        "role": "assistant_12",
        "message": "Saj tu pa tam se najde kak izdelek, ki je narejen v evropski državi in to tudi piše, je pa skoraj dvakrat dražji kot izdelek iz PRC. Recimo pred kratkim sem vzel dražji brusilec za nož fiskars in ne kitajskega (domy). Prvega bom imel verjetno do smrti, drugega dvomim da bi, že na pogled mi ni deloval kvaliteten oziroma bi deloval nekaj časa, potem bi razpadel.  Kar pa spet ni nujno pravilo. Neko železno ponev (PRC, Ikea) uporabljam redno 20 let in je skoraj kot nova."
    },
    {
        "role": "assistant_13",
        "message": "V AT so se posebej starejši precej mahnjeni na \"Hergestellt in Österreich\", nekateri pripravljeni placati nekaj vec, je pa res, da je za mnoge dovolj že napis in AT trgovec, ki jim to prodaja, narejeno pa ...."
    },
    {
        "role": "assistant_14",
        "message": "Dobra ideja.  S tako stranjo lahko apeliraš tako na okoljsko ozaveščene, lokal patriote in na buy-it-for-life klapo. Ne pozabi tudi na obleke in quiet luxury firme, sploh skandinavske in italijanske. Poleg tega bi gotovo uspel na kakšnem razpisu za evropska sredstva okoli trajnostnih praks in krožnega gospodarstva.  Odvisno kaj ti je dolgoročen cilj in kako viralen boš, imaš možnost, da se usmeriš tudi v to, da bi imel samo katalog in podjetjem ki jih predstavljaš zaračunal nekaj za oglaševanje. Tako bi samo prodajo in s tem pošiljanje/vračila/zalogo/podporo ter podobne tečne stvari prepustil drugim."
    }
]