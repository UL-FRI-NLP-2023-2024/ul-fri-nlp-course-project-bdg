[
    {
        "role": "user",
        "message": "Zdravo.  Malo sem razmišljal, pa sem se odločil, da bom tukaj delil misli oz. mogoče našel kaj, kar že obstaja. Zavedam se, da zadeva (verjetno) ni enostavna in je potrebnega kar nekaj znanja.  Torej. Kot vemo, Android uporablja linux kernel pod pokrovom. Kernel skrbi za komunikacijo z vhodno/izhodnimi napravami, CPU-jem, spominom, ... Na tem kernelu je zgrajen android, kot ga uporabljamo. Moje razmišljanje pa je bilo sledeče:  Kako bi razvil nek povsem preprost kernel (če bi temu sploh lahko tako rekel), ki bi se znal na nekem točno določenem telefonu (recimo Nexus 5) zagnati in recimo izpisati nekaj na zaslon. Kaj vse bi moral ta \"kernel\" znati? Najprej bi se moral znati nekako zagnati. Kako? Znati bi moral poslati neke signale ekranu, da bi ta nekaj prikazal. Spet, kako? Ali kaj takšnega obstaja oz. ali je sploh možno doma preko USB-ja to narediti? Verjetno je potrebno bootloaderju nekako povedati, da naj uporabi ta \"kernel\" in ga zažene?  Debata je namenjena teoretiziranju, če je to možno, kako je to možno, koliko dela je potrebnega, zakaj nekaj ni možno, ...? Tisti, ki mi boste samo rekli da naj pozabim na razvijanje lastnega OS-a, naj vas potolažim: Vem, da nimam ne znanja, ne časa, ne ljudi, ne denarja :D"
    },
    {
        "role": "assistant_0",
        "message": "Oglej si cel kup hobby OSov za x86 pc, ki jih najdeš po netu. Od zelo osnovnih, ki ti omogočajo uporabo tipkovnice za izpis znakov na zaslonu, do precej bolj zanimivih, ki v dobrem megabajtu asemblerja ponujajo grafično okolje z osnovnimi aplikacijami.  Ko osvojiš teorijo na pcju, preidi naprej na telefone ali kaka manjša, bolj enostavna okolja, t.i. embedded svet. Mogoče kar kak rasberry style arm board, tega je danes na tone.  Potem si oglej kako se je unix razvijal skozi zgodovino. Lahko si pogledaš kak minix, kak zgoden linux kernel (vse od 0.01 naprej se dobi online) ali pa kak bsd. Te reči implementirajo vse osnovne zadeve, od boota, IOja, basic memory management, multi tasking, etc. Na dovolj enostaven način, da se jih da razumeti.  Uživaj :)"
    },
    {
        "role": "assistant_1",
        "message": "@user je 20. okt 2017 ob 14:44 izjavil:... tukaj delil misli..... ni enostavna in je potrebnega kar nekaj znanja. Debata je namenjena teoretiziranju:D   Napisati cel kernel je pa res težka. Najprej bi bilo treba spisati driverje za hardware. Vsak telefon je lahko fizično drugačen.  Če že hočeš svoj unikat, neodvisen od ostalih, je po mojem še najboljše, najlažje in vredno truda, da začneš z radio modulom. Recimo:   Tegale  potem pa displej, senzorji, različni protokoli komuniciranja med napravami. Za krmilnik uporabiš avr, arm, arduino, malino...karkoli Ideja je pa dobra"
    }
]