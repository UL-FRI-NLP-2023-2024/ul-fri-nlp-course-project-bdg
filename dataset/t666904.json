[
    {
        "role": "user",
        "message": "Za domačo hobi elektroniko potrebujem tokovne klešče. Meril bom enosmerni DC tok velikosti do max 100A. Našel sem Voltcraft ne vem pa kaj pomeni plazilni in prečni tok. Do cenovne omejitve cca 100EUR sem našel še model VC-330. Kaj predlagate za izbor?"
    },
    {
        "role": "assistant_0",
        "message": "1. opcija, glede na tvoje zahteve merjenje toka do 100 A, ni primerna, ker ima tokovno merilno območje do 80A. Druga opcija je ustrezna. Plazilni in prečni tok, sta toka, ki tečeta tudi, kadar v tokokrogu ni bremena. Plazilni tok je tok, ki teče po izolatorju, prečni tok pa je v bistvu kapacitivni tok med fazo in zemljo. Oba pa sta zaznavna samo pri visokih napetostih."
    },
    {
        "role": "user",
        "message": "Tok 100A sem navedel bolj naključno, ker zaenkrat ne bom meril tokov, ki jih dajo pri vžigu ven avtomobilski akumulatorji. Tudi 80 bo za začetek dovolj zato sem tudi dal oba v ožji izbor. Hvala za razlago pojmov. Napetosti merjenja naj bi bile od 24 pa do nekje 80V."
    },
    {
        "role": "assistant_0",
        "message": "Ja, ti sam najbolje veš kaj potrebuješ. Glede mojega pojasnila plazečih in prečnih tokov pa, da ne bo nesporazuma, samo dopolnilo. Ti tokovi so tudi takrat, ko je breme priključeno."
    },
    {
        "role": "user",
        "message": "Ugotovil sem še, da ima model VC-539 povprečno vrednost merjenja in natančnost +-1,3 model VC-330 pa RMS vrednost in natančnost +-0.7"
    },
    {
        "role": "assistant_1",
        "message": "Jaz sem potreboval podobne klešče za hobi uporabo okrog avta oz. pri el. instalacijah. Tisti procent ali dva mi nista igrala nobene vloge. Za njih sem odštel okrog 35€, imam jih cca 4 leta in še vedno delujejo. Na hitro sem ti našel link: http://www.ebay.de/itm/MASTECH-Digital-...  Poglej še drugje karakteristike, meni služijo BP."
    },
    {
        "role": "user",
        "message": "Karakteristike so slabo opisane, sploh ni merilnih območij."
    },
    {
        "role": "assistant_1",
        "message": "Mislil sem, da si pogledaš karakteristike na drugih linkih. Dal sem ti link od švabota, da ne rabiš se obremenjevat z dodatnim davkom iz kitajske. http://www.aliexpress.com/item/MASTECH-..."
    },
    {
        "role": "assistant_2",
        "message": "Obujam temo, ker v službi potrebujem tokovne klešče in ne vem, v katerem cenovnem razredu naj gledam. Merilo se bo enosmerni tok do 150 A pri 400 V, z želeno resolucijo 0,5 A. 99% časa se bo merilo, če tokovni senzor kaže pravilne vrednosti po vgradnji baterije. Bo dovolj nekaj do 100 eur ali je bolje, da vzamem boljše?"
    },
    {
        "role": "assistant_3",
        "message": "Prednost klešč je enostavnost izvedbe meritve. Pogreški niso najnižji. DC tokovne klešče se mi ne zdijo primeren instrument za izvajanje kalibracije, če so zahtevane ozke tolerance. Glavna pomanjkljivost je občutljivost na zunanja magnetna polja.  Če meritev traja dalj časa, predlagam naslednji preizkus.  DC klešče nastavi na '0' in jih pusti nekaj časa prižgane. Poglej, kaj kažejo čez par minut, ali malo preden jih auto power off ugasne.  Med ločljivostjo in pogreškom je razlika."
    },
    {
        "role": "assistant_2",
        "message": "Zavedam se, da niso primerne za kalibracijo, za kar jih tudi ne bi uporabljal. Z njimi bi ugotavljal, če je tok res v rangu, kot ga prikazuje tokovni senzor, kateri naj bi bil skalibriran."
    }
]