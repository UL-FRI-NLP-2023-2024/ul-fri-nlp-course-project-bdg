[
    {
        "role": "user",
        "message": "Pozdravljeni  Rad bi kupil krimping klešče, da bom lahko sam delal kable. Poleg kabla in konektorjev bi rad ene soldine a čim cenejše klešče, ki pa opravljajo vse funkcije, torej potegnejo dol ovoj, odrežejo in zakrimpajo. Na bolhi jih je nekaj, cene se gibljejo okrog 10 €, mi lahko kakšne priporočite ali pa napišete na kaj je treba biti pozoren?  Hvala!"
    },
    {
        "role": "user",
        "message": "No comment? Prosim za kakšen dober predlog okrog 10 €, še raje rabljene."
    },
    {
        "role": "assistant_0",
        "message": "http://www.dx.com/s/crimp?categoryId=438  Tlele si ene izberi."
    },
    {
        "role": "user",
        "message": "O, free shipping to Slovenia. Koliko časa pa ponavadi traja preden zadeva prispe? In res ne vem katere bi bile solidne in univerzalne, da potem ne rabim nič drugega orodja (razen kabla in konektorjev) za izdelavo. Hvala."
    },
    {
        "role": "assistant_1",
        "message": "Z dealextreama ponavadi traja 1 mesec. Par dni gor ali dol.  Če rabiš klešče za RJ45, obvezno kupi kvalitetne, drugače imaš same probleme."
    },
    {
        "role": "assistant_2",
        "message": "ne naročaj na DX, raje iz ebaya če že. povprečno dobiš še ceneje in prej.  za 10 eur pa dvomim, da boš dobil kaj pametnega. sam sem dal za dvojne klešče ene crimp, druge za rezat lupit kable itd...tam 30 eur vse skupaj s kitajske. karkoli cenejšega sem probal je bilo za v smeti."
    },
    {
        "role": "assistant_3",
        "message": "Kakšne kable bi rad delal?"
    },
    {
        "role": "user",
        "message": "Vse mogoče, predvsem pa RJ-45 UTP (CAT5, CAT5e).  Bi bile katere od teh v redu? Če se da bi imel vse v enem, vsaj za začetek: http://www.bolha.com/racunalnistvo/potr... http://www.bolha.com/racunalnistvo/mrez... http://www.bolha.com/racunalnistvo/mrez... http://www.bolha.com/racunalnistvo/mrez... http://www.bolha.com/racunalnistvo/mrez..."
    },
    {
        "role": "assistant_3",
        "message": "Sam nekako ne priporočam all in one zadev. Pri kleščah je pa pač tako, da koliko denarja, toliko muzike. Sem enkrat delal z enimi kitajskimi, pa se sicer kabel da ravno tako narediti, moraš pa biti bolj previden, večkrat zlomiš kakšen konektor. Ampak se da. Tako da če boš imel za občasno delo, bojo klešče za 10 EUR ok. Ti pa za snemanje izolacije priporočam ločeno orodje, prav tako za rezanje kablov."
    },
    {
        "role": "assistant_4",
        "message": "Če vsega skrimpaš 10 konektorjev na leto, so tudi ta najcenejše klešče za prvo silo dovolj dobre.   Če pa moraš narest 10 konektorjev dnevno, pa so tiste najcenejše popolnoma neprimerne.   Ločen stripper pa se splača v vsakem primeru. Meni tisti nožki na kleščah nikoli niso bili všeč in so prej zasilna rešitev, kot karkoli drugega."
    },
    {
        "role": "assistant_1",
        "message": "Imaš 2 vrsti klešč za RJ45. \"Navadne\" kjer ti klešče na koncu stisnejo slabše zaradi načina izvedbe   In take, kjer mehanizem drsi proti čeveljčku in ga na vseh pinih z vseh strani enakomerno stisne   Iz izkušenj ti močno priporočam zadnjo varjanto. Sicer so dražje, so pa večne. Nenazadnje so pa tudi konektorji stisnjeni enakomerno in kvalitetno, kar največ šteje."
    },
    {
        "role": "user",
        "message": "Rabil bom samo nekajkrat na leto, zato tudi iščem poceni. Glede na zadnji post - bi bile tiste iz 2. linka z Bolhe ki sem ga objavil v redu, so vredne 10 €? Hvala vsem!"
    },
    {
        "role": "assistant_5",
        "message": "@user je 6. avg 2015 ob 23:55 izjavil:Rabil bom samo nekajkrat na leto, zato tudi iščem poceni. Glede na zadnji post - bi bile tiste iz 2. linka z Bolhe ki sem ga objavil v redu, so vredne 10 €? Hvala vsem!  Te z zelenim ročajem imam jaz, stisne v redu, vendar me moti, da stisne tudi jeziček vtikača, zato ga moram po tem razstegniti."
    },
    {
        "role": "user",
        "message": "Kako to misliš stisne jeziček, ali ga poškoduje? S temi ki se na Bolhi prodajajo nove, še zavite, se da tudi snemati ovoj in rezati kabel, pomoje jih bom kar vzel."
    },
    {
        "role": "assistant_3",
        "message": "Konektorje boš s takšnimi kleščami že stisnil, ampak kabla olupil in odrezal ne boš."
    },
    {
        "role": "user",
        "message": "Pa obstajajo sploh univerzalne klešče s katerimi bi dejansko lahko stisnil, olupil in odrezal? Tudi, če so dražje."
    },
    {
        "role": "assistant_6",
        "message": "Obstajajo ene navadne pa pomoje so nekje 10€. Imajo lupilec kablov, stiska 3 tipe konektorjev in na koncu je še za rezat Kupil v letehniki v kranju. Zgledajo pa podobno kot tele:    Klese"
    },
    {
        "role": "assistant_3",
        "message": "Lupljenje kablov je tricky. Pomojem se ti bolj splača kupiti klešče za 10 EUR (če boš res uporabljal samo občasno), pa zraven še katero izmed orodij na sliki.   moj set"
    },
    {
        "role": "assistant_7",
        "message": "Čist tko, mimogrede - za naredit 3 kable letno se lahko malo znajdeš in uporabiš kakšno drugo orodje. Ni zaradi tega nič slabše. Posamezne kontakte na rj45 konektorju lahko brez težav potisneš v kable s tankim izvijačem. Ali pa s Švicarskim nožkom:     Navodila za izdelavo RJ-45 kabla s Švicarskim nožkom"
    },
    {
        "role": "assistant_5",
        "message": "@user je 7. avg 2015 ob 02:42 izjavil:Kako to misliš stisne jeziček, ali ga poškoduje?  Hiba oblike, saj potem ga poravnaš nazaj in je v redu. Te klešče imajo rezilo za rezanje kablov, olupi se pa s priloženim rumenim kosom."
    },
    {
        "role": "assistant_8",
        "message": "http://www.conrad.si/Komplet-orodja-za-...  Sem naredil nekaj kablov s tem orodjem in je bilo ok. Zraven pride tudi tester s katerim lahko preveriš ali so žice v pravem vrstnem redu, oziroma če so naredile stik na kontakte."
    },
    {
        "role": "user",
        "message": "Tale komplet izgleda v redu. Ampak klešče so tiste ko je treba stisnit? So za RJ-45? Po izgledu bi prej rekel RJ-11? Tiste druge klešče zraven so za lupljenje kabla?"
    },
    {
        "role": "assistant_8",
        "message": "Je za RJ-45: link Sicer lahko kabel olupiš tudi z krimp kleščami, ampak se ni najbolje obneslo. S tistimi črnimi kleščami sem rezal izolacijo s samo enega UTP kabla in se je izkazalo za boljšo rešitev. Najbrž je tudi od kablov odvisno, doma imamo samo eno vrsto cenjšega UTP kabla s precej mehko izolacijo(na tem lupijo v redu) tako, da ne morem povedat kako delujejo na drugih z nekoliko bolj kvalitetno izolacijo."
    },
    {
        "role": "assistant_9",
        "message": "Te klešče iz Conradovega kompleta imam tudi sam za občasno uporabo. Uporabljam jih že več let in se super odnesejo."
    },
    {
        "role": "user",
        "message": "Hvala vsem za vse nasvete, bom verjetno kar tale set vzel."
    },
    {
        "role": "user",
        "message": "PS: Ker se mi ne mudi ravno bi samo še vprašal, če se da tale set (ali ekvivalenten) dobiti kje ceneje (na kakšni kitajski strani, brez poštnine)? Še enkrat hvala."
    },
    {
        "role": "assistant_7",
        "message": "Jaz še zmeraj pravim, da za 3 kable letno pride še najbolj v poštev nakup Švicarskega nožka (glej višje). Poleg zaključevanja UTP kabla si lahko s tem pripomočkom pomagaš še pri mnogih drugih opravilih.  Cheap kitajska roba, ki edina pride v poštev, če na leto stisneš max 5 kablov, bo pa po treh letih uporabe (se pravi po 30 stisnjenih konektorjih) itak že vsa zmajana in za v smeti."
    },
    {
        "role": "assistant_4",
        "message": "Daj ne propagiraj tisto varianto z nožem, ker boš na koncu ti kriv, ko si bo kdo prste poferderbal.  Saj se da tudi s kakšnim malim izvijačem stisniti kontakt po kontakt, ampak zadeva je dokaj štorasta in ti hitro spodleti. Nastradata pa ponavadi oba prsta, s katerima držiš konektor. Za uporabiti samo v res skrajni sili, ne pa kot stalno prakso."
    },
    {
        "role": "user",
        "message": "Kupujem ravno zato, da se naučim \"krimpat\", torej obvezno klešče. Bo kar tisti set iz Conrada vzel. Hvala vsem."
    },
    {
        "role": "assistant_4",
        "message": "Samo 'krimpanje' (konektor v klešče in stisniti) ni nobena umetnost, ki bi se jo bilo treba učiti ali vaditi.  Naučiti in vaditi boš moral pripravo konektorja in kabla PRED samim 'krimpanjem'. Za to v bistvu rabiš samo stripper, da oguliš kabel, konec kabla in konektorček, pa že lahko treniraš.  Začetniška napaka (ki sem jo delal tudi jaz) je ta, da oguliš premalo kabla, potem pa se mučiš našlihtat tiste drobcene žičke, pa še barve v časih ne vidiš prav hudo dobro. Komaj našlihtane, pa niso nič vbogljive in ti hočejo ubežati iz vrstnega reda. Kabel je poceni. Oguliš kakšne 10cm kabla, tako da dobiš 'priročen' konec žičk, katere tako z lahkoto našlihtaš v pravi vrstni red.  Pri vrstnem redu ne izumljaj nekih svojih variant, ampak se drži standarda!  Ko imaš vse žičke lepo našlihtane in poravnane, jih šele porežeš na dejansko potrebno dolžino za krimpanje. Tako pripravljene boš zlahka lepo vstavil v konektor... in stisnil s kleščami.  To ti je vsa 'umetnost'...."
    },
    {
        "role": "user",
        "message": "Ja, to sem mislil. Vtakniti že nastavljene žičke v konektorju v klešče in stisniti ni nobena umetnost, \"umetnost\" je to kar je treba pred tem pravilno narediti. Hvala za vse nasvete, se bom skušal držati. Tiste manjše \"klešče\" iz Conradovega seta so za guljenje kabla, ne? Bom torej res set vzel in se lotil vsega lepo po vrsti."
    },
    {
        "role": "assistant_5",
        "message": "@assistant_4 je 7. avg 2015 ob 21:38 izjavil:Oguliš kakšne 10cm kabla, tako da dobiš 'priročen' konec žičk  Joj, kako pa takšni kabli potem izgledajo ...   Olupi se ga 2 cm, itak po standardu žičke ne smeš preveč odvijati. Priporočil bi ti, da za začetek uporabljaš kabel s trdo žico, sicer boš izgubil živce. Ko boš popravljal mehak kabel AWG26 (poceni roba) ... boš videl o čem govorim."
    },
    {
        "role": "user",
        "message": "Pozdravljeni spet,  zase sem takrat kupil en poceni set za okrog 30 €. Sedaj bi rad pa na podjetje kupil krimp set (klešče za RJ45, če je še RJ11 še bolje + orodje za lupljenje kabla + naprava za preverjanje ali povezava deluje), v bistvu to kar sem že kupil, samo malo bolj na nivoju varianta (do 50 ali 60 € nekje): http://www.produktinfo.conrad.com/daten...  Hvala!"
    },
    {
        "role": "assistant_10",
        "message": "LogiLink \"kopija\""
    },
    {
        "role": "user",
        "message": "Saj to je to: http://www.conrad.si/Komplet-orodja-za-...  Sprašujem za podoben set, le malo bolj na nivoju, torej dražje, do recimo 60 €.  Prosim za link, trgovina mora biti v Sloveniji.  Hvala!"
    },
    {
        "role": "assistant_11",
        "message": "Malo bolj na nivoju je ponavadi precej dražje od 60eur.   Sploh pri testerjih, kjer ti kaže da je vse v redu, pa se ti sinhronizirajo interfacei na 10mbitov, zna biti zabavno.  Če rabiš za dvakrat na leto, vzame te poceni, če rabiš za profi ukvarjanje s tem, poglej kaj dražjega (sem se enkrat igral s Fluke opremo, in majo res zanimive igračke... razen pač cena no :))"
    },
    {
        "role": "user",
        "message": "Torej se ne da dobit kakšnega seta za okrog 50 €, ki je malenkost bolj na nivoju od tistega na zadnjem linku (Conrad)? Hm, OK, hvala."
    },
    {
        "role": "assistant_4",
        "message": "Prebrskaj spletno stran od Techtrade-a.  'Kompleti', ki se ponujajo pri nas, so očitno bolj za reveže. Tiste klešče v kompletu na Conradovem linku so glih za ene dva konektorja na mesec stisniti, ne pa da boš naredil po 100 konektorjev na dan.  Techtrade tudi nima bogvedi kako high-end profi robo, ampak za malo bolj resno rabo, bi bile te klešče že bistveno bolj primerne. Malenkost manj 'profi' ampak na prvi pogled še vedno solidne so npr. te klešče, ki so znatno cenejše, a dosti bolj kakovostne od tistih iz Conradovega kompleta.  Testerji pa so zgodba zase. Fluke je definitivno kakovost, žal pa ima tudi ceno, ki je opravičljiva edino, če se profesionalno ukvarjaš z napeljevanjem kablov. Za 'občasno testiranje' pridejo v poštev orodja podobna temu testerju. Jaz sem pred časom nekaj podobnega nabavil od kitajcev. Zadeva ni bogvedi kaj, ampak ravno za takšno občasno testiranje je nekje soliden kompromis med ceno in kakovostjo. Žal pa ne vem, kje bi se dalo takšen komplet kupiti pri nas."
    },
    {
        "role": "user",
        "message": "Hvala za predloge! Klešče za 70 € bi verjetno še šle skozi, tester za 140 € pa ne. Kakšnega bolj osnovnega potrebujem."
    },
    {
        "role": "assistant_12",
        "message": "Testerji niti niso tak problem, lahko kupiš tudi najcenejšega, saj je važno, da spusti signal skozi na vseh žicah in nič drugega, klešče pa le kupi kvalitetne, saj znajo tista jajca za par € uničit kopico konektorjev. Problem je predvsem netočna izdelava in se zatič nalomi, potem pa kabel dvakrat vtakneš in iztakneš, pa si brez, potem pa ob vsakem vetru sam ven pade.  Tudi, če rabiš za nekajkratno mesečno uporabo, ne šparaj na kleščah."
    },
    {
        "role": "user",
        "message": "Dogovorjeno. :) Kateri poceni a OK tester bi priporočal?"
    },
    {
        "role": "assistant_12",
        "message": "Tole je čisto dovolj ali najdi še cenejšega  http://www.techtrade.si/product.asp?pf_..."
    },
    {
        "role": "assistant_13",
        "message": "Mene zanima, če so crimp klešče npr. nizkocenovne na ebayu primerne tako za CAT5 kot tudi za CAT6 in CAT7? V bistvu če imaš ene klešče ali lahko krimpaš vse kategorije kablov, tudi novejše?  Druga stvar je, kako utp kabel napelješ v kotu? Ali ga lahko zviješ za 90° ali se dobi kakšen poseben kabelski kanal za kot?  Se zahvaljujem za oba odgovora."
    }
]