[
    {
        "role": "user",
        "message": "Za punco sem montiral mojo staro TV Tuner kartico. V razmetani omari sem celo našel originalni daljinec zanjo. Ustavilo se mi je pa pri iskanju kabla s IR sprejemnikom, ki je priključen na kartico. 5 let nazaj sem gledal na internetu za načrt, kako izdelati lasten IR sprejemnik in ker se mi takrat ni ljubilo ukvarjati s tem, sem ga kupil preko interneta ( Evation IRMan) in zanj plačal celo žepnino. IRMana tudi nikjer ne najdem , zato sem bil primoran izdelat nov IR sprejemnik...  Nisem nekakšen štromar. Lotal sem mogoče do sedaj dvakrat, pa še to ne brez posledic (opekline po prstih). Ampak odločen in s nekaj prostega časa sem šel iskat literaturo in ideja. Že IRMan je deloval no COM portu. Tudi sedaj se ni veliko spremenilo. Najbolj enostavni načrti so za IR sprejemnik so še vedno na COM portu. Sem pa tudi našel zanimivo stran  g. Igor Češka iz Slovaške. Že od prej je naredil svoje načrte za sprejemnik na  COM vratih. Tokrat je šel še en korak dalje in je zadevo speljal tako daleč, da je designiral in izpili IR sprejemnik na USB priključek.  In to sem sem, kot amater želel sestavit .  Objavil je dva načrta:     in     Razlika je v čipu. Ko sem prvič videl načrt me je kar stisnilo. Zadeva mi je izgledala zelo komplicirano in iz slike se nisem prav preveč znašel. Malce sem še pobrskal po internetu in našel  to stran. Na strani je nekdo posplošil načrt in po tem načrtu:     sem sprva sestavil prvo vezje. In drugo tudi...  Oba sta delovala samo delno. Ko sem pritisnil tipko na daljincu mi je lepo dekodiral kodo. Če pa sem isto tipko ponovno pritisnil mi je dekodiral drugačno kodo kot prvič. Tako ni bilo možnosti, da bi si sprogramiral neko akcijo na isto tipko. Bom preskočil vsa testiranja in grozne detaile, kaj vse sem probal še naredit na tistem vezju, da bi mi zadeva delovala in prešel na načrt, ki deluje in ga je zelo enostavno za sestavit.  1. Programator  Glavni del vezja je Atmelov AVR čip AT90S23X3. Igor je zanj napisal program in ta program je treba posnet znotraj čipa. Kako to naredimo je več možnosti. Igor si je izdelal preprost programator na LPT kablu:     ter zanj tudi napisal program, ki sprogramira čip:     In tu se je prvič zapletlo. Program je napisan za AT90S2313 čip (20 pinov), ki pa ga nikjer nisem dobil, zato sem sestavil vezje za AT90S2323 (8 pinov). Ne glede, kaj sem probal mi s tem programom ni uspelo sporgramirati čipa. Zato sem našel drugo rešitev. Namesto konektorjev 1, 14 in 16 sem na VCC na čipu (nogica 8) priključil kabel 5 (D3 na vezju od Igorja). Namesto njegovega Windows programa sem našel program z imenom  AVRDude. V bin direktoriju je glavna .exe datoteka in pa configuracijska datoteka AVRDude.conf. V njo sem dodal sledeče:  programmer id = \"igor\"; desc = \"Igors AVR LPT-programmer\"; type = par; # vcc = 1, 14, 16; vcc = 5; reset = 4; sck = 2; mosi = 3; miso = 15; ;  Priključil sem konektor na LPT port iz zagnal sledeči ukaz:  avrdude.exe -p 2343 -c igor -u -U flash:w:usb90s23x3.hex:i  Rezultat je bil uspešno sprogramiran in verificiran čip pripravljen za vstavitev v vezje.  2. Vezje  Ko sem že prej napisal sem vezje izdeloval večkrat. Predvsem zato, ker sem imel nepopolni načrt. Na koncu sem vzel originalni načrt in ga priredil, tako da bodo vsi elementi lepo pasali na ploščico:     Če pol urce lotanja je nastalo tole:              Zapakiral sem v ohišje in vklopil v PC. Zadevo perfektno najde. Po namestitvi gonilnikov sem stestiral s Igorjevim testnim programom in zadeva lepo prepozna kode. Napisal je tudi plugin za  Girder program, v katerm potem prideriš akcije za posamezne tipke.  Elementi in stroški  a) Programator:  1x Podnožje 8 pinsko DIL 0,12€ 1x LPT kabel Zastonj, če maš doma kakšnega viška 1x Vitroplast enostranski 100x50 z očesi - TESTNA PLOŠČICA 1,10 € Skupaj: 1,26 €  b) Vezje: 1x USB kabel 0€, ker sem razrezal kabel od USB podaljška 1x Ohišje ABS 50/38 58x35x16 1,20€ 1x Podnožje 8 pinsko DIL 0,12€ 1x ATMEL AT90S2323-10PI čip 4,82 1x Quartz 12Mhz 0,50€ 1x OPTO SFH 5110-38 IR sprejemnik 0,92€ 2x 68R 0,25W upor 0,10€ 1x 1.5K 0,25W upor 0,03€ 1x 100R 0,25W upor 0,03€ 1x TANTAL 4.7uF 16V kondenzator 0,12€ 1x TANTAL 10uF 16V kondenzator 0,12€ 1x 100nF 100V kondenzator 0,06€ 1x Vitroplast enostranska 100x50 z očesi 0€, ker sem 100x50 odrezal na tri kose Skupaj: 8,02€  Vse skupaj:  9,28€  Torej si lahko ustvarimo lasten IR sprejemnik na USB vodilu, ki bo deloval na vsaken računalniku s USB priključkom za manj kot 10€ . Vse datoteke, kot so gonilniki, testni program in pa firmware za čip lahko snamete s  Igorjeve domače strani. Stvar je čisto zastonj, razen popup message boxa, ko uporabiš gonilnik. Stvar sem rešil s tem, da sem Igorju preko moneybookers strani nakazal 4€ in poslal mi je celotno verzijo gonilnikov. S tem se podprl njegovo trdo delo in se rešil nadležnega sporočila. Sam sem naredil dva, ker sem imel toliko več elementov. Vse sem naročil preko  HTE spletne trgovine. Na enega sem dal 1,5m USB kabel na drugega pa samo 10cm, ker punca ima podaljšek za usb že potegnjen pod monitor, tako da ne rabim dolgega kabla čez celotno mizo. Slike končnega produkta, bom dodal popoldne.  Zahvala @assistant_4-u, ki mi je poslal svoje načrte s PCB vezjem za AT90S2313 model programatorja in pa seveda Igorju, ki mi je svetoval, da naj se držim originalnega načrta, ki ni noben bav bav, kot sem sprva mislil. S dodatnimi upori sem odstranil motnje in stabiliziral napetost.  Skratka zadovoljen. Če je že kdo lotil sestavljat isto zadevo ali pa se še misli, so komentarji dobrodošli."
    },
    {
        "role": "user",
        "message": "Še slikca končnega produkta:"
    },
    {
        "role": "assistant_0",
        "message": "Lepo spisan in dokumentiran članek. Pohvale z moje strani.   To temo, ki bo zagotovo zelo zanimiva za marsikaterega samograditelja IR sprejemnika, sem dodal v  Uporabne povezave."
    },
    {
        "role": "user",
        "message": "Še nekaj novih slik..  \"Old sparky\", sposojen od strica. Se hitro segreje in ko sem enkrat našel eno in edino točko na \"špici\" tudi takoj začne talit cin:     \"Špica\" na koncu spajkalnika:     Drugi sprejemnik s krajšim kablom, priklopljen na USB podaljšek:     Še nekaj besed o programatorju. Za vse novejše Atmelove čipe obstaja poseben programator, ponavadi z imenom STK200 ali STK500. Zadeva je komplicirana za sestavit in tudi draga. Igorjeva varianta s mojo manjšo modifikacijo je čisto v redu. Igor sicer priporoča, da se v BIOS-u nastavi LPT port na ECP, kar sem tudi storil. V prvih verzijah programiranje ni šlo čisto kot po maslu. Ali ni zaznalo čipa ali pa je sredi programiranja javil napako. Ne boste verjeli ampak pomagalo je to, da sem čip preprosto tiščal s prstom v ležišče. Vedno je pišel do 100% in tudi branje in primerjanje zapisane vsebine je bilo 100% uspešno. Primer ukaza, ki prebere iz čipa v datoteko je:  avrdude.exe -u -p 2343 -c igor -U flash:r:backup.bin:r  Ko enkrat javi, da je 100% uspešno sprogramiral čip, ga lahko mirne duše iztaknete iz ležišča in ste lahko prepričani, da bo v glavnem vezju deloval, če je le pravilno povezan.  Še nekaj slik programatorja vezanega na en na pol gnil umazan kabel :           Medtem, ko sem čakal na dodatne upore sem zgradil še en podoben programator, misleč da bo kaj drugače in sicer zopet čisto enostavnega, ki ga podpira direktno tudi AVRDude.exe program. Imenuje se  Brian Dean's Programmer. Signale iz čipa se veže nekako takole:   vcc = 2, 3, 4, 5; reset = 7; sck = 8; mosi = 9; miso = 10;   Torej štirje kabli iz LPT-ja služijo kot napetost. Vse štriri sem prilotal na pin 8. Ukaz za programiranje je potem sledeč:  avrdude.exe -p 2343 -c bsd -U flash:w:usb90s23x3.hex:i  Zadeva deluje isto kot načrt od Igorja. Vezave je še celo malce težja, ker je treba kar štiri konektorje priklučit na en pin. Je pa zanimivo, da avtor pravi, da priporoča zunanje napajanje za čip, ker lahko napačna vezava ob primeru napeljave VCC-ja iz LPT kabla prinese do skurjenega čipa ali v najslabšem primeru osnovne plošče. Tako da je treba vedno 3x preverit vse konektorje!  Ampak ko je zadeva sestavljena, ni lepšega kot ti ob prvem priklopu na USB vrata javi, da je našel novo napravo in da želi zanjo gonilnike:     Paziti je treba, da če uporabimo drugačen IR sprejemnik, da 3x preverimo kakšne priključke ima. Vsi načrti na internetu so za Vishay TSOP 1738 IR sprejemnik, ki pa ga sam nisem nikjer dobil. Še dobro, ker je višji kot OPTOv model in ga ne bi mogel spravit v škatlico, ki sem jo kupil zraven. Ima pa čisto drugačen razpored pinov kot TSOP, zato je treba zelo pazit.  Ob priklopu na PC lahko na hitro stestirate, če deluje s testnim programov, ki ga tudi dobite na Igorjevi strani. Najhitrejši test, če deluje IR je da preprosto pritisnete na tipko na nekem daljincu in pokazati bi se moral oscilogram s frekvenco pritisnjene kode:     Potem pa naprej k igračkanju s Girder programom:     Kakšno vprašanje?"
    },
    {
        "role": "assistant_1",
        "message": "Odločil sem se da bom tudi sam poskusil naredit usb ir pa sem pogledal v HTE in izbral elemente, ki so na tvojem seznamu. Prosil bi, če lahko pogledaš, če so ustrezni. Nekateri so malo drugače poimenovani kot na tvojem seznamu, pa bi se rad prepričal, da ne bom kupoval napačne."
    },
    {
        "role": "user",
        "message": "Meni izgleda v redu. Edino kar ti manjka je še en quartz za programator, razen, če ga boš potem odlotal in dal v glavno vezje. Vitroplast itak lahko narežeš, ker je 100x50 velika ploščica za tako majhno vezje. Sam sem kar z olfa nožem narezal z obeh strani in potem nežno prelomil, ter s pilico (grobo) zbrusil. Poglej na slike koliko vrstic sem pusti, da je šlo v takšno ohišje, ki si ga naročil. V ohišje na eni strani sem zvrtal luknjo ravno toliko veliko, da je USB kabel zelo na tesno šel not. Na drugi strani pa sem izrezal luknjo tako da IR malce kuka ven (predno ga zlotaš ga obrni malce navzven).  Sam sem sicer vse kupoval po dvojno. Na začetku sem itak mislil dva sestavit. Edino quartze sem kupil tri. Nimam pojma zakaj že ampak še dobro da sem, ker pri drugem vezju mi nikakor Windows ni želel prepoznat naprave. Vse sem 100x pomeril in skozi vse je šel štrom in tudi signali do USB so bili vezani pravilno na čip. Po dobri uri ugibanja sem zamenjal quartz in zadeva je takoj zadelala. Kot kaže sem dobil en pokvarjen quartz ali pa sem ga skuril ko sem lotal. Dvomim, da vsi elementi, tako lepo tolerirajo toploto ob lotanju.  Skratka... Vso srečo"
    },
    {
        "role": "assistant_2",
        "message": "kvarca z lotanjem nisi skuril. Prav sigurno ne! Bolj verjetno je da je nekomu padel na tla. To je najpogostejši vzrok prenehanja delovanja kvarčnega kristala.  Lepo bi bilo, če bi namesto proto tiskanine naredil pravo tiskano vezje. Lahko pomagam."
    },
    {
        "role": "assistant_2",
        "message": "Za programator bi predlagal nekaj trajnejšega, je sicer malo več dela a nič zato.  načrt, pravzaprav cel članek dobite  tu."
    },
    {
        "role": "user",
        "message": "@assistant_2: Lep članek o programaturju. Ampak za ameterje, kot sem jaz malce prekompliciran . Poleg tega je v njem uporabljen 20 pinsko podnožje. Predvidevam, da bi lahko dal vanj 8 pinsko kolikor jih ima AT90S2323 čip, ker signali so isti. Bom pa kmalu rabil nekaj takšnega, ker imam v mislih že nov načrt, kjer bom rabil AT90S2313 čip. Na žalost ga ne dobim nikjer več. Sem pa naročil ATTiny2313-20PU, ki naj bi baje lahko uporabljal firmware od AT90S2313/AT90S2323. In tudi zanj bom izdela enak simple programmator, kot za 2323 čip. Samo upam, da bo napajanje iz LPT dovolj zanj.  @assistant_2: mogoče veš a še vedno rabim quartz za ATTiny2313-20PU čip, ker kolikor vem ta laufa na 20Mhz. Se ga da emmm downclockat, če mu vseeno dam 12Mhz quartz, da dela na teh frekvenci? Zopet ga rabim za eno vezje, ki gre naprej na USB in na PC. Nekje sem bral, da quartz ni potreben."
    },
    {
        "role": "assistant_2",
        "message": "Vsi AVR-ji lahko delajo z internim RC oscilatorjem. Žal je najvišja frekvenca v tem primeru 8 MHz. Če uporabiš kvarc si pridobil na hitrosti, vendar si porabil dva pina za kvarc.  Za malo zahtevnejše projekte vedno uporabim kvarc. Če mi manjka I/O nožic uporabim raje močnejši mikrokontroler, saj razlike v ceni skoraj niso opazne."
    },
    {
        "role": "assistant_3",
        "message": "zelo pohvalno, pred kakšnim mesecem sem to gledal: ir nisem pa ziher da je isto ?(pomankanje čaa:)"
    },
    {
        "role": "assistant_1",
        "message": "@assistant_3  če se ne motim je ta tvoj IR bolj za prenos podatkov iz GSM-a ipd. in ne za daljinca"
    },
    {
        "role": "user",
        "message": "Se strinjam. To kar si ti gledal je načrt za usposobitev vezja na plošči za IR sprejemnik. In kolikor vem se to lahko uporablja za GSM prenose podatkov. Morda s pravim gonilnikom pa tudi z daljinci, samo dvomim.  @assistant_2: Ker si res strokovnjak za AVR čipe, bi te še nekaj vprašal. Kot sem že prej rekel sem se lotil novega projekta. Ko bo končan bom zanj tudi odprl novo temo, skupaj s načrti in polno slikami . Je še bolj zanimiv kot IR sprejemnik. Imam pa nekaj vprašanj, da se prepričam, če sem začel v pravi smeri. V načrtu je v originalu AT90S2323 čip, piše pa da lahko uporabim tudi ATTiny2313-12 ali -16. Sam sem pa lahko dobil le ATTiny2313-20, kar pa si mi že prej razložil, da lahko nanj brez težav vežem 12Mhz kvarc. Danes sem dobil vse dele, razen glavnega, ki pa sem ga že naročil iz tujine. Ampak programator sem vseeno naredil. Je isti kot za 2323 čip, ki sem ga uporabil pri IR sprejemniku in zato se veže tudi na to temo.  Programator sem zopet naredil po načrtu avtorja programa AVRDude s katerim sem sprogramiram že 2323 čip. Čeprav je firmware napisan za AT90S2313 se je zadeva brez težav 100% sprogramirala. Če naredim dump iz čipa ven, je identičen originalnemu firmwaru, tako kot pri 2323 in s tem mislim, da je čip pravilno sprogramiran. Imam pa eno vprašanje glede nečesa, ki se mu reče fuse . Pri 2323 kot kaže ni tako zelo pomemben ta izraz, ker ga nisem nikjer zasledit. Pri teh novejših čipi pa ga. Kakšno vezo ima kaj je nastavljeno v fuse bitih v teh čipih? Kolikor vidim iz avrdude.conf ima ATTiny2323 čip tri fuse: lfuse, hfuse in efuse. Vse te tri lahko poljubno nastavim s primerom ukaza: avrdude.exe -p t2313 -u -c bsd -U lfuse:w:0xFF:m. Torej, kakšen pomen ima zadeva poleg naloženega firmwara?  Nekje sem tudi zasledil, da bi morda IR sprejemnik delal tudi s novejšimi ATTiny2313 čipi po originalnem načrtu Igorja Češka in s istim firmwarom. Če kdo ne bo dobil AT90S2323 čipa naj se opogumi in poskusi s tem novejšim.  Še nekaj slikc današnjega postopka:  Moj novi spajkalnik. Weller 25W. Izgleda kot igračka ampak deluje odlično, saj se hitro segreje in konica v momentu tali cin ob dotiku. Pa še v akciji je v Merkurju . Ob nakupu dobiš neko želeno ploščico iz katere si narediš stojalo. Boljše če ne bi dali nič zraven. Zato sem kupil v IC (tudi v akciji)  stojalo za cina in spajkalnik s gobico. Zadeva je fenomenalna, težka in dela točno to za kar je narejena. Drži vročo glavo v \"fedru\" in če ga imaš, tudi cel kolut cina s nastavkom kamor ga lahko napelješ:     Pa še dve slikci \"novega\" programatorja za ATTiny2323 čipe:        Pa še ena kritika na HTE trgovino. Včeraj sem naročil četrtič elemente pri njih. Dvakrat se je javila neka ženska, ki mi deluje kot robot. Rečeš, da bi rad naročil nekaj stvari in pravi, da naj kar začnem naštevat. Za vsakega povem in natančno razložim specifikacijo in željo kakšen naj bo in za vsakega, ko končam razlagat reče: \"Ja. Naprej.\". In tako do konca naročila, ko ti pove adijo. Drugi dan dobiš po pošti v vrečki s mehurčki (tudi če so čipi, ki so vedno kar vrženi not, tako da imaš srečo, če na kakšnem čipu niso zvite nožice). In seveda, kot se za to žensko spodobi, nekje naredi napako in ne dobiš pravega elementa.  Recimo danes sem dobil namesto 100nF kondenzatorja dobil 100pF. Ker nisem štromar nimam pojma, če lahko istega uporabim v vezju, zato sem klical tja in zahteval, da mi pošljejo pravega. Oglasil se je nek moški (juhu) s katerim sem se zmenil, da bo poslal po pošti samo dva kondenzatorja s odkupnino ampak ne bo računal potnih stroškov. Torej pričakujem jutri paket s 2x 100nF kondenzatorjema in odkupnino 12 centov .  Da ne bom samo kritiziral. Ko se je oglasil moški glas, mi je celo svetoval kater kondenzator naj vzamem, ter razložil toleranco uporov in na koncu čipe zapakiral v škatlo v katero je nabasal papir. Poštnina je bila ista, jaz pa pomirjen in vesel, ker sem dobil vse kar sem naročil."
    },
    {
        "role": "assistant_4",
        "message": "Vesel sem da ti je končno uspelo!  Čestitam.  Lep pozdrav."
    },
    {
        "role": "assistant_5",
        "message": "ene cca. 3 leta nazaj sem se lotil tega načrta od g. Igorja, katerega članek sem prebral ravno tu (mislim) na slo-techu. Toda jaz sem se lotil COM PORT verzije, in mi je takrat bil le kot neka inovacija, in ne prevec uporabno(vsaj jaz ga nisem imel za kaj uporabljati). Zdaj mi pride prav pri \"šaltanju\" kanalov na VLC Playerju s pomočjo programa Grider 3.3 TODA!....kakšen mesec nazaj sem obnavljal OS (format), ter pozabil shraniti grider mapo, sedaj pa nikakor ne moram usposobiti da bi zadeva delala, pa vas sprašujem kaj vse bi lahko še zgrešil. Kode prepoznava, vse se lepo nauči, NEXT, PREVIOUS, STOP....določim kode ter focus nastavljen na vlc.exe (v programu grider), a nekako nima komunikacije grider z vlc . Kaj idej? Do sedaj sem probal vse skupaj seenkrat reinstalirat, druge verzije igorplug nalagat, novo verzijo(trial) grider 4, focus označiti na druge tarče VLCja. Pojma nimam kaj je   Drugače sem pa z igorplug zelo zadovoljen in danes nadvse uporaben...    Lp!"
    },
    {
        "role": "user",
        "message": "Poglej tu in si snemi GML datoteko za VLC. Potem jo samo naložiš in prirediš tipke za posamezne akcije."
    },
    {
        "role": "assistant_5",
        "message": "no pa vsaj, s to GML za vlc sem si snel a se vseeno ne deluje.    Lp!"
    },
    {
        "role": "user",
        "message": "Če ti Girder javi kodo, ko pritisneš tipko, je potem samo še stvar prave nastavitve. V Girder 4.x imaš super zadevo, ki sem imenuje \"Command Capute\". S njo snemaš evente, ki se zgodijo, ko s bljižnicami v programih menjaš akcijo. In potem te evente samo shraniš in Girder jih zna ponovit. S tem sem ujel vse ukaze programa WinPVR, ki je prišel zraven TV Tuner kartice od Winfasta."
    },
    {
        "role": "assistant_1",
        "message": "kaj si imel kakšne probleme pri nakazilu preko moneybookers strani? Ker jaz imam šumnike v imenu, pri registraciji pa sem napisal brez šumnikov. Pri nakazilu preko banke pa piše, da mora biti ime enako. Pa me zanima če bi bil lahko to problem?"
    },
    {
        "role": "user",
        "message": "Nobenih težav nisem imel. Prijavil sem se. Odtrgali so mi 1.84€, kar sem tudi videl na Kliku pod podatki o kreditni kartici. To številko sem vnesel in račun je bil avtoriziran. Potem sem želel nakazat 4€ pa je rekel, da bo nekaj provizije. Mislim, da je na koncu pisalo da bo 4.4€. Potem sem izračunal koliko moram denarja nakazat na račun, da bom imel znesel 4.4€, kar sem tudi naredil. In potem nakazilo ni bil več problem. Sedaj imam lepo 0 na moneybrookers računu. Šumniki so pa itak grda stvar za uporabniška imena. Poskusi se ponovno prijavit ali pa spremeni svoje osebne podatke in vrzi šumnike ven."
    },
    {
        "role": "assistant_6",
        "message": "A mi lahko kdo prosim poslje nastavitve za Girder, da jih samo spremenim na frekvence mojega daljinca.   666shifty@gmail.com  hvala"
    },
    {
        "role": "user",
        "message": "Nastavitve za?  Tu imaš že narejene GML datoteka za nekaj programov. Ni pa nobena umetnost sam izdelati profile za posamezne programe. Kot sem že omenil. Command Capture."
    },
    {
        "role": "assistant_6",
        "message": "Vem da ni samo bi rabil za vec programov, casa imam pa minimalno"
    },
    {
        "role": "user",
        "message": "Če ni na Girderjevi domači strani, potem prebrskaj še njihov forum. Če še tam ne najdeš nič o programu, ki ga želiš, poglej na google.  Naj pa vam predstavim še programski vidik USB IR sprejemnika. g. Igor Češko, je za svoj gonilnik objavil tudi strukturo funkcij s katerim je možno dostopati do čipa v IR sprejemniku in iz njega brati kode. Prebrati buffer iz čipa je še najlažje, saj samo pokličemo funkcijo DoGetInfraCode. Večji problem pa je iz dobljenih vrednosti razbrat kateri tip kodiranja je uporabljen in ga dekodirati.  Glede teorije sem bolj na začetku in že kar takoj prosim nekoga, ki o tem kaj več več naj se razpiše in teorijo podkrepi s izvorno kodo. Vem pa sledeče... Večina daljincev je narejena po Philiphs standardu, ki je uvedel RC5 kodiranje. Precej teorije o tem se najde povsod na internetu, recimo  tu. Večji problem pa je zadevo razumet in jo spravit v programsko kodo. Sam imam doma precej daljincev, ki to kodo uporabljajo in lotile sem se napisati program, ki lahko ponovi to kar dela plugin za program Girder, ki ga je napisal g. Češko za dekodiranje kod. Sem zelo na začetku, ker kolikor sem razbral so trije možni načini dekodiranja, sam pa sem trenutno naštudiral samo prvega, najlažjega in sicer RC5.  Program si lahko snamete  tukaj.  Izgleda pa takole:     Kot sem že rekel, zaenkrat deluje samo s RC5 kodami (KiSS daljinec, Gorenje TV, Philips VRC,...). Objavil bom tudi izvorno kodo, ko jo malce izpilim in dodam še ostala možna kodiranja kod.  Uporabnost? Uprabljanje lastnih programov s daljincem :P. Primer? Tetris!  In to je tudi moj načrt. Vzet kakšne brezplačne source od Tetris igre in v samo igro dodati podporo za USB Ir sprejemnik, s možnostjo naučitve tipke in potem igranja s tipkami na daljincu. Big screen LCD na katerem teče tetris in zleknjen na naslonjaču s daljincem igraš Tetris.   Pomoč pri tem več kot dobrodošla."
    },
    {
        "role": "user",
        "message": "Tole sem dobil na PM:  A bi mi lahko poslal shemo programatorja in sprejemnika, ki si ga sestavil. samo tisti shemi k si jih spremenil, k se jest ne znajdem iz tistih sličic v članku... pa še, kje je napisan program k ga je treba vpisat v čip, in s kerim programom vpišeš?  Bom kar tu odgovoril, da se vprašanje ne bo ponovilo. Sheme so na vrhu. Prve dve so originalne iz Češkove strani. Tretja:     Je pa moja (Narejena v brezplačnem programu DipTrace). Shema za LPT programator je tudi v prvi objavi:     Potrebna je samo majhna sprememba in sicer, kot sem že prej napisal, da se namesto LPT linij 1, 14 in 16 uporabi samo linija 5, ter potem v konfiguracijsko datoteko avrdude.conf doda nov profil programatorja. Natančno si preberi kaj sem zgoraj napisal. Tam imaš tudi link do programa."
    },
    {
        "role": "assistant_7",
        "message": "Super, ampak jebeta te predloga S/Z. Sem se kar zgrazal, ko sem bral tole"
    },
    {
        "role": "assistant_8",
        "message": "Ali se da tukaj dalinjec sprogramirat tako da bi lahko z njim upravljal miskin kazalec.."
    },
    {
        "role": "user",
        "message": "@assistant_7: Prehitro pišem. Ko maš za veliko povedat, kar mečeš besede.  @assistant_8: Seveda."
    },
    {
        "role": "assistant_6",
        "message": "Dobil sem za media player in winamp, zdej bi pa rabil se za BSplayer vendar ga ne najdem. Ima kdo? Ker narest ocitno ne znam"
    },
    {
        "role": "assistant_2",
        "message": "Super, ampak jebeta te predloga S/Z. Sem se kar zgrazal, ko sem bral tole  Mene tudi, pa vseeno pišem - celo po revijah.   Zljudmi, ki niso ravno poeti jezika ampak bolj tehnično usmerjeni je pač tako. Zato so pa lektorji, drugače nebi imeli kaj delati.  Predlagam, da se zmenita, pa da popraviš(lektoriraš) besedilo. Vsak je pač za nekaj...   Če bo dobro narejeno se bova še midva zmenila"
    },
    {
        "role": "assistant_9",
        "message": "ooo IgorPlug     super fino, da si sami delate take stvari...me zelo veseli ;) Verjetno je tudi ze kdo omenil, da je Igor na tak nacin razbil mit o nedelovanju usb prikljuckov na mikrotih, ki tega nimajo vgrajenega(usb controller). Sicer je vse skupaj naredil zelooo improvizacijsko ampak deluje pa :) vidim, da je stvar narejena na 90 serijah atmel procesorja :) Se lepse se ga da narediti z attiny2313 ali pa kaksnim smd atmega8 :) Sicer mnogo mnogo prezmogljivo, vendar mnogo manjse ;) No se enkrat vse pohvale z moje strani ;)"
    },
    {
        "role": "assistant_9",
        "message": "Zljudmi, ki niso ravno poeti jezika ampak bolj tehnično usmerjeni je pač tako. Zato so pa lektorji, drugače nebi imeli kaj delati.  no no...neke osnove jezika pa ze moras znati, pa ce si kirurg ali pa rocket scientist...kar pa si ti napisal pa je vsekakor nedostojno do materinega jezika...to pac ni opravicilo."
    },
    {
        "role": "assistant_10",
        "message": "Zato so pa lektorji, drugače nebi imeli kaj delati.  Če so lektorji zaradi slovničnih napak, jih brez njih, glede na prvi del stavka, ne bi bilo. V drugi povedi pa trdiš da ne bi imeli kaj delati...  Ta stavek je slogovno slab (nelogičen) in \"nebi\" se piše narazen. No, saj vemo kaj si mislil, lepše pa je, da to tudi tako napišeš."
    },
    {
        "role": "assistant_11",
        "message": "Je kdo poskušal to zrihtat na Linuxu?  Hijacker good job ;)"
    },
    {
        "role": "user",
        "message": "Sem že napisal, da se da. Poglej si  tukaj. Zadnja verzija polno podpira IgorPlug-USB. Nisem pa probal, ker nimam doma nobene linux mašine."
    },
    {
        "role": "assistant_12",
        "message": "pred leti sem uporabljal girder ampak nisem imel usb sprejemnika ampak preprostejšega seriskega   klik"
    },
    {
        "role": "assistant_13",
        "message": "Zdravo.tudi sam sem se odločil da naredim en tak sprejemnik.Vendar je problem nastal pri samem zapisu na mikrokontroler. Naj povem kako sem js naredo in da vidimo kje sem pogrešil Priklop LPT kabla: Lpt pin 4 na Atmel pin1 Lpt pin 25 na Atmel pin4  Lpt pin 5 na Atmel pin8 Lpt pin 2 na Atmel pin7 Lpt pin 15 na Atmel pin6 Lpt pin 3 na Atmel pin 5 Na pinu 2 in 3 pa je kvarc  V datoteko avrdude config sem prilepil : programmer id = \"igor\"; desc = \"Igors AVR LPT-programmer\"; type = par; # vcc = 1, 14, 16; vcc = 5; reset = 4; sck = 2; mosi = 3; miso = 15; ;   V biosu nastavim LPT na ECP Potegno sem program za čup z igorjeve strani in ga skopiral v bin mapo V komandnem oknu sem zagnal ukaz : avrdude.exe -p 2343 -c igor -u -U flash:w:usb90s23x3.hex:i  Vendar dobim to opozorilo :  avrdude.exe: AVR device not responding avrdude.exe: initialization failed, rc=-1 Double check connections and try again, or use -F to override this check.  Kje grešim?  LP"
    },
    {
        "role": "user",
        "message": "Marsikaj je lahko narobe. Vezava izgleda pravilno. 3x preveri, če gredo signali res na pravi konektor v LPT kablu. Poskusi z drugo nastavitvijo v BIOS-u. EPP ali Normal. Če le imaš priliko, poskusi v drugem PC-ju. Če še ne dela le lahko pokvarjen quartz (sem mel že isti problem) ali najslabša varianta, čip. Mogoče pin 5 ne daje dovolj napajanja čipu. Ko imaš zadevo priklopljeno pomeri s merilcem.  Lako pa probaš še vezavo  Brianovega programerja, kjer gredo štiri žičke na VCC priključek na čipu. Pine sem opisal v prejšni objavi v tej temi, imaš jih pa napisane tudi na linku. Meni je brez težav sprogramiral tudi po tej vezavi s tem da potem kličeš ukaz tako:  avrdude.exe -p 2343 -c bsd -U flash:w:usb90s23x3.hex:i"
    },
    {
        "role": "assistant_14",
        "message": "mene pa zanima, kam vpišeš ta ukaz: avrdude.exe -p 2343 -c igor -u -U flash:w:usb90s23x3.hex:i ko želim odpreti to datoteko: avrdude.exe se odpre, pa takoj zapre, kaj je to narobe?  LP"
    },
    {
        "role": "assistant_0",
        "message": "To je stara dobra finta iz DOSa, pogosto ekstremno uporabna, samo jo mnogi ne poznajo več.  Predvidevam, da uporabljaš Windows. Naredi tako:  Odpri Beležnico (Notepad) in vanjo skopiraj zgornje zaporedje ukazov. Datoteko poimenuj poljubno, le končnica mora biti .bat in ne .txt, kot je privzeto. Datoteko shrani v mapo, kjer se že nahajata datoteki avrdude.exe in usb90s23x3.hex.  Potem v Raziskovalcu klikni novoustvarjeno bat datoteko in če je vse OK (so v mapi vse potrebne datoteke), mora delati."
    },
    {
        "role": "assistant_14",
        "message": "je en problem, tiste datoteke k so na igorjevi strani se jih ne da downloadati, ker je RAR datoteka pokvarjena. če jih ima kdo bi prosil če mi jih pošlje na moj mail: klemen.meglic@gmail.com  LP"
    },
    {
        "role": "user",
        "message": "Meni jih brez težav odpre. Sem skopiral zadevo dol in dal na  sendspace.com."
    },
    {
        "role": "assistant_15",
        "message": "evo, meni je po tem vodiču lepo uspelo narediti sprejemnik!!  deluje 100%..  pri prvem zagonu mi je javil unknown device, po ponovnem priklopu pa se je spravil k sebi    sedaj dela    hijacker, car si kaj je nasledn projekt? da vem nabavit material"
    },
    {
        "role": "user",
        "message": "Lepo, da deluje. Naslednji projekt je že končan:   Termometer na USB vodilu (načrt, vezja, izkušnje in slike) :P  Tudi zanimiv načrt. In še lažji za sestavit. Ne pozabi teme v celoti prebrat, da boš videl kakšne težave imam (laptop)."
    },
    {
        "role": "assistant_13",
        "message": "Zdravo! Tudi men je ratalo narditi ta sprejemnik.Me pa zanima kako samo napravo dodat v girderju. Drugače je pa stestirano in deluje."
    },
    {
        "role": "user",
        "message": "Snemi si dol IgorPlugXP.dll datoteko iz Igorjeve strani. Skopiraš jo v plugins mapo v Girder direktoriju. Potem pa pod plugin najdeš ta plugin in ga vključiš."
    },
    {
        "role": "assistant_13",
        "message": "Hvala! Sem uspel zrihtat. Je pa ena anomalija. Doma imamo kar nekaj računalnikov in deluje na vseh razen na mojem prenosniku . Drugače nimam nobenih problemov z njim, vse naprave na usb portih delujejo bp.  Ko sem meril napetost na posameznih nogicah čipa sev videl da je napetost med maso in nogico 5 (MOSI) pri vseh ostalih okoli 3,4V na mojem prenosniku pa je 4,7V ???? Je mel še kdo kake podobne probleme. Aja laptop je ACER TM 8100, mislim pa da to ne bi smeli igrati vloge saj je usb definiran standad. ali se motim?"
    },
    {
        "role": "assistant_16",
        "message": "Iz USB pa med upora 68 Ohm daš 2 zener diodi 3V6 vezani na maso, da ti napetost omeji, pa bi potem moglo delat tud na laptopu.  klik Podobno kot na tej sliki"
    },
    {
        "role": "assistant_13",
        "message": "super hvala za dobr nasvet, sedaj deluje!!!!"
    },
    {
        "role": "assistant_17",
        "message": "Znalci na pomoč !  Imam IR tipkovnico ki preverjeno deluje, problem je da mi IR sprejemnik ( sicer se stara verzija na COM ) sploh ne zanzna ničesar... kaj bi bil lahko razlog ... sumim da gre za napačno frekvenco oddajanja( ker pač kupiš ir sprejemnik z določeno frekvenco)  kako lahko ugotovim na kateri frekvenci zadeva deluje? ali je kaj drugega narobe?"
    }
]