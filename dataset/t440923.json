[
    {
        "role": "user",
        "message": "Če kupim še en set platišč za zimske gume lahko menjavam gume doma? Ker nekje sem bral, da naj bi se gume \"odcentrirale\" in jih je potrebno scentrirat vsako leto na novo."
    },
    {
        "role": "assistant_0",
        "message": "Odvisno kakšen avto imaš, citroen, C5 recimo, ne smeš tega počet doma, zaradi senzorjev, drugače pa ni panike, če že slučajno ni vse tako kot bi moralo biti, boš kaj kmalu opazil,..."
    },
    {
        "role": "assistant_1",
        "message": "Kaj je pri C5 tako posebnega da nebi smel @home ?"
    },
    {
        "role": "assistant_0",
        "message": "Senzorji na kolesih, vsakemu posebej in pol če spremeniš in ne nastaviš parametrov pol samo piska. Celo ko jih jemlješ dol, rabiš poseben ključek, ma v glavnem ni šans, da menjaš sam doma."
    },
    {
        "role": "assistant_2",
        "message": "Kako je pa na takem avtomobilu mišljena menjava kolesa za rezervnega, če je slučajno potreba? Avtovleka za gumidefekt?"
    },
    {
        "role": "assistant_0",
        "message": "No ja, meni bi tudi šlo to na živce, samo sama vožnja z njim je pa odlična. Pač ti piska, dokler ne popraviš gume,... Tistih par km pa že preživiš."
    },
    {
        "role": "assistant_3",
        "message": "ja zelo dobro jih je prej scentrirat, ker se gume prejšne leto obrabijo in so drugače \"težke\". drugače pa tudi če jih ne scentriraš gre. je pa vožnja veliko lepša, pa še tako drago ni centriranje in montaža."
    },
    {
        "role": "assistant_4",
        "message": "lol?   kaj pa ko imaš letne gume gor 3 sezone brez centriranja? pa redkokdaj začnejo tresti. seveda da jih lahko doma zamenjaš, zakaj pa ne? en strošek manj ne komplicirat.  kako je z senzorji pri C5 pa ne vem...zato vozim italijana, ko ga lahko na prafaktorje razstavljaš po mili volji"
    },
    {
        "role": "assistant_3",
        "message": "@assistant_4 probaj bremzat z 150 proti nuli na necentreranih gumah ali pa probaj 18\" vozit slabo scentrirane. :)"
    },
    {
        "role": "assistant_5",
        "message": "Če gume niso centrirane opaziš pri vožnji."
    },
    {
        "role": "assistant_6",
        "message": "to sem bil tudi jaz v dvomih, vendar stalno hodim k vulkanizerju pa mi jih vedno scentrira na novo. Tako da rajsi tja pelem pred guzvo, malo pocakam in placam tistih 16EUR pa imam potem mir, pa se matrat se ni treba prevec"
    },
    {
        "role": "assistant_3",
        "message": "@assistant_5 je 14. nov 2010 ob 18:19 izjavil:Če gume niso centrirane opaziš pri vožnji.   A ni to osnovni namen gume?"
    },
    {
        "role": "assistant_5",
        "message": "@assistant_6, jih je kdaj samo preizkusil na stroju? Ali jih vedno kar na novo centrira? @assistant_3, kako to misliš? Če guma ni centrirana ti bo treslo volan."
    },
    {
        "role": "assistant_1",
        "message": "Odmontiraš gumo, jo daš na eno os/drog/štango (vmes daš nekaj mehkega, da rotacija ne poškoduje platišča), označiš s kredo točko, kjer guma obmiruje, gumo zarotiraš in pogledaš če se ustavi na prej označenem mestu."
    },
    {
        "role": "user",
        "message": "Eh pol nima smisla kupovat še en set platišč, če je treba vseeno centrirat. Hvala za odgovore ;)"
    },
    {
        "role": "assistant_6",
        "message": "@assistant_5 jih da vedno najprej nastroj in potem tam nacentrira. Ocitno se decentrirajo, ko lezijo v kleti? Mogoce ce take gor dal in jih nekaj casa vozil, da bi bilo kar ok."
    },
    {
        "role": "assistant_5",
        "message": "@assistant_6, mislil sem če najprej preveri ali je še vedno centrirana? Torej, on kolo vzame in samo požene stroj ali najprej odstrani vse uteži.  Sicer pa sem ravno v soboto menjal gume s platišči in je vse ok."
    },
    {
        "role": "assistant_7",
        "message": "Pri C5 (in bataljonu drugih avtov s kontrolo pritiska v gumah) bo vse piskalo, ker ne bodo prisotni senzorji za pritisk v gumah. Pri hidravličarjih (C5, xantia, xm, ...) je prej treba pazit na kaki višini se avto daje na dvigalko (ne vem, ali ga je treba do kraja dvignit, ali pa do kraja spustit na tla), sicer se avto 2 dni ne poravna."
    },
    {
        "role": "assistant_8",
        "message": "Js prvo leto nism centriru in sm pač sam enmu znancu nesu k je meu taprau ključ(da zategne dost prou), pa sm po avtocesti k sm pelu 130kmh opazu da se avto kr dost trese. Torj vsak amater bi že opazu da se trese; od takrat naprej raj pol usak let lepo centriram in teh problemov ni."
    },
    {
        "role": "assistant_9",
        "message": "Do 100-110kmh ni panike,če pa se pelješ hitreje in gume niso centrirane pa se avto lahka razpade zarad tresenja,če so gume in platišča bl boge."
    },
    {
        "role": "assistant_10",
        "message": "@user je 17. nov 2010 ob 12:49 izjavil:Eh pol nima smisla kupovat še en set platišč, če je treba vseeno centrirat. Hvala za odgovore ;)   Evo ti nasprotnega mnenja.  Zimske pnevmatike imam na lastnih platiščih. Uporabljam jih 5 let. Centriram jih samo prvič. Ker so gume na lastnih platiščih jih, jasno, do konca življenjske dobe ne jemljem dol.  Še nikoli mi ni bilo treba nobenih ponovno centrirat. Četudi avto na AC občasno nateram do 170 km/h, volan ne trese. Nikoli. Naslednjič jih centriram šele, ko menjam pnevmatike in za naslednjih 5 let je dobro."
    },
    {
        "role": "assistant_1",
        "message": "@assistant_7 je 17. nov 2010 ob 20:43 izjavil:Pri C5 (in bataljonu drugih avtov s kontrolo pritiska v gumah) bo vse piskalo, ker ne bodo prisotni senzorji za pritisk v gumah. Pri hidravličarjih (C5, xantia, xm, ...) je prej treba pazit na kaki višini se avto daje na dvigalko (ne vem, ali ga je treba do kraja dvignit, ali pa do kraja spustit na tla), sicer se avto 2 dni ne poravna.  Hidravličarji se lahko dvignejo sami (xantia, xm, verjetno tudi c5 - izvedba na hidravliko) -> ni potrebe za dvigalko, vsaj če se greš \"samo\" menjavo pnevmatik."
    },
    {
        "role": "assistant_11",
        "message": "Rabil bi na preprost način razloženo, kako in kje se izmeri profil letnih gum  Pa če rabim kakšno posebno orodje (vem, da obstajajo neki obeski ). I is n00b, yes.  Magari bi puščice na lastnih slikah... http://www.avto.net/_OPREMA/ad.asp?ID=4..."
    },
    {
        "role": "assistant_12",
        "message": "Rabiš samo tole:     Pomeriš z desnim delom, tam kjer pride ven tista (špica) in odčitaš. Nisi še nikoli kaj takega meril? Na gumi pa meri pri robu tekalne površine in na sredini. Samo ne merit tam, kjer je idikator globine profila.  EDIT: glede zimskih na svojih feltnah - vedno smo imeli tako narejeno, pa smo morali samo 1x še vmes centrirati. Torej plačam centriranje povprečno 2x na 4 leta, enkrat pri novih letnih in drugič pri novih zimskih.  Pač pelješ centrirat takrat ko začne trest, ne vem iz katerega razloga bi to počel vsako leto? Če pa menjaš gume na istih feltnah, ti jih pa morajo centrirati vsake pol leta. Je pa nadvse elegantno, medtem ko se drugi gužvajo pri vulkanizerjih, jaz lepo na dvorišču v 3/4h zamenjam vse skupaj, preverim tlak in operem letni komplet."
    },
    {
        "role": "assistant_13",
        "message": "Hidravličarji se lahko dvignejo sami (xantia, xm, verjetno tudi c5 - izvedba na hidravliko) -> ni potrebe za dvigalko, vsaj če se greš \"samo\" menjavo pnevmatik.   Ne, C5 se ne more tako dvignit, kot starejsi modeli, ker imajo drugacen sistem. Drugace pa avto samo dvignes na najvisjo tocko in zamenjas platisca bp. Ravno ta vikend sva s fotrom menjala na njegovmu avtu in se je normalno spustil nazaj."
    },
    {
        "role": "assistant_14",
        "message": "Jaz sem ravno vrgel stran komplet zimskih gum, ki so imele še čisto dovolj profila, le trde so bile, pač zaradi starosti.  Zdaj me pa zanima, če kdo prakticira uporabo celoletnih gum, ker se mi ne sanja kako se obnesejo, ker niso ne tič ne miš, pravzaprav. Ali jih poleti zaradi vročine hitro pobira, ali pozimi dobro primejo, na mokri cesti, ledu, itd?"
    },
    {
        "role": "assistant_12",
        "message": "Tukaj imaš test celoletnih. Ni slaba izbira za take, ki malo prevozijo. Ni pa za \"dirkače\", ki vsakodnevno polagajo ovinke, ker jih znucajo. Če bi prevozil manj kot ~8000km na leto, bi jih nataknil. Ker tudi jaz mečem stran 5 let stare letne/zimske s 5-6mm profila."
    },
    {
        "role": "assistant_14",
        "message": "Ja, točno tko kot si napisal. Me je pa presenetilo, da so te celoletne gume skoraj enako dobre kot zimske/poletne. Če jih menjaš vsake 3 leta prideš ceneje skozi kot če menjaš zimske/letne vsakih 6 let, tudi če imaš vsake na svojih feltnah, ampak bistvo je pa v tem, da se guma nima časa otrdet - in ti nič ne pomaga če kupuješ najdražje gume, če jih maš pa potem gor 6 in več let, ker je na koncu taka guma bistveno slabša od najcenejše nove. En od zaposlenih pri vulkanizerju je rekel, da so zimske dobre kvečjemu za dve sezoni... :)"
    },
    {
        "role": "assistant_12",
        "message": "Edino kar je, zgubiš nekaj metrov zavorne razdalje na suhi cesti poleti, drugače pa so recimo GY Vector4Seasons spodobne gume, ki dobro opravijo delo na snegu in na mokrem. Na suhem so pač le popvprečne. Ampak meni osebno je predvsem važno, da guma drži tudi na mokrem."
    },
    {
        "role": "assistant_15",
        "message": "Je pa nadvse elegantno, medtem ko se drugi gužvajo pri vulkanizerjih, jaz lepo na dvorišču v 3/4h zamenjam vse skupaj, preverim tlak in operem letni komplet.   Ali pa ti vulkanizer po najavi zamenja gume v 10tih minutah medtem ko ti lepo s čistimi rokami kavico piješ."
    },
    {
        "role": "assistant_14",
        "message": "Kolk ti pa računa?"
    },
    {
        "role": "assistant_12",
        "message": "Po plačilu 40EUR... Potem pa doma pogledaš tlak in vidiš, da ima ena guma 2,6bar, druga 2,1bar in tako dalje. Povrhu odkriješ še da se ena ali več uteži premikata, kot se je zgodilo meni. (pri večjem vulkanizerju, kjer sem nabavil nove gume in med montažo pil kavico...)  Da ne rečem, da v menjavi na svojem dvorišču uživam. Hkrati še malo pregledam podvozje, bremze."
    },
    {
        "role": "assistant_5",
        "message": "@assistant_12 je 23. nov 2010 ob 11:10 izjavil:Povrhu odkriješ še da se ena ali več uteži premikata Pa sem mislil da se to lahko zgodi samo meni. Peljem domov iz službe in menjave (20 km) ko nekje na polovici poti začne tresti volan. Seveda je ena utež odpadla. Grem naslednji dan nazaj in se lahko še enkrat postavim v vrsto, saj jo je zaradi fizične lokacije vulkanizerja nisem mogel preskočiti. In ko se spet pripeljem domov opazim, da je utež že spet skoraj odpadla! Vzamem kladivo in 10x počim po njej. Tak da raje sam menjam gume, če trese pa peljem centrirati."
    },
    {
        "role": "assistant_12",
        "message": "Pri nas nista še nista odpadli (sta bila za pokrovom kolesa), si jih pa lahko z mezincem premikal. In to na 2 različnih kolesih. Ker smo morali nujno na pot, sem tudi samo potolkel s kladivom, se je zaradi prahu videlo kje mora bit. So pa pri tem \"večjem vulkanizerju\" izgubili redno stranko. Zato zdaj raje montiram nove gume sredi poletja oz. letne zgodaj spomladi, ko vulkanizerji nimajo veliko dela in ne hitijo. Ko pride zakonski datum, pa lepo samo prešraufam."
    }
]