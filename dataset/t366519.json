[
    {
        "role": "user",
        "message": "Doma smo se odločili za nakup projektorja in platna. V 99% primerih bo šlo za gledanje filmov (DVD/DivX, v prihodnosti ko cene še malo padejo tudi Blu-Ray) ter občasno tudi slik. Ker s projektorji nimam nobenih izkušenj, sem za začetek prebral nekaj člankov, tako da sem se izobrazil vsaj o osnovnih pojmih.   Gre za prostor s polkrožno sedežno, ki bi bila od platna odmaknjena 4-5m (centralni gledalec ima oči 5m od platna, skrajno stranski pa 4m), projektor bi bil nameščen na stropu še slab meter dlje od sedežne (torej slabih 6m od platna). Prostor, kjer bi namestili platno je čisto ob stropu širok 216cm, brez problema pa bi ga namestil malo nižje, tako da že na sredini pridobim na vsaki strani 15cm in s tem namestim brez problema 240cm široko platno. Prostor ima okna le za sedežno in ga lahko s spuščenimi roletami popolnoma zatemnimo.  V kolikor denarna sredstva ne bi bila omejena bi sigurno izbral nek vrhunski FullHD projektor z dobrim platnom dvižnim preko elektro pogona, ker pa moramo tako kot večina gledati da ostane še kaj v denarnici, sprašujem za mnenje kaj bi mi priporočili glede na podan opis prostora in razdalje.  Pa še nekaj slik za boljšo predstavo:"
    },
    {
        "role": "assistant_0",
        "message": "PLV-Z3000 lahko ful pohvalim - tih, natančen, sposoben.  Za njim moraš sicer pustit približno pol metra lufta, pa malce velika škatla je (ne moreš ga skrit).  Dobi se ga za ~2k ojro + davek."
    },
    {
        "role": "user",
        "message": "Uf, ta je kar mal prehud - cenovno mislim :) Sicer vidim, da se ga dobi v tujini tudi že od 1685€ naprej (http://geizhals.at/eu/a368162.html), ampak vseeno sem računal na kaj bolj cenovno prijaznega..."
    },
    {
        "role": "assistant_0",
        "message": "Hja, potem pa PLV-Z700 - ista reč, samo manj barvno natančna in z manj možnostmi tweakanja. Vprašanje je edino, če ga še kje imajo."
    },
    {
        "role": "assistant_1",
        "message": "Povedati moraš približno, koliko bi dali za projektor. Izbiraš lahko med 720p za približno 900 € (+-100 €), ali pa greš na 1080p, začnejo se nekje pri 1800 €. Za DVD-je je 720p dovolj, ampak glede na to, da verjetno projektora ne kupuješ za dve-tri leta, bi ti vsekakor svetoval 1080p. Platno vzameš najširše, kar ga lahko namontiraš (ne vem, če se dobi 240 cm, verjetno boš moral vzeti 2 m, če pa lahko kako spraviš 2,5 m, raje vzemi tega. Pri tem moraš upoštevati, da je ohišje kakšnih 10 cm širše od platna.  O."
    },
    {
        "role": "user",
        "message": "Te cene verjetno veljajo za Slovenijo, v tujini kot gledam se vse skupaj dobi še nekoliko ceneje. Pa bi FullHD na takšni razdalji sploh prišel do izraza v primerjavi z HDReady? Glede platna nisem vedel kakšne dimenzije se dobijo, vendar glede na to, da je skrajno spodnja stranica široka skoraj 280cm, bi tudi 250+10cm spravil notri brez problema."
    },
    {
        "role": "assistant_1",
        "message": "Pa bi FullHD na takšni razdalji sploh prišel do izraza v primerjavi z HDReady? Seveda bi.  O."
    },
    {
        "role": "user",
        "message": "Za cca 1000€ s platnom ne bi dobil nič pametnega? Kakšno solidno 720p bi moral najti, zlasti v tujini. Na kaj pa biti pozoren, da bo projektor na razdalji cca 6m od platna in montiran na stropu možno nastaviti na primerno sliko?"
    },
    {
        "role": "assistant_1",
        "message": "Za cca 1000€ s platnom ne bi dobil nič pametnega? Seveda bi. Poguglaj kaj od Epsona, Mitsubishija, Hitachija ...   Na kaj pa biti pozoren, da bo projektor na razdalji cca 6m od platna in montiran na stropu možno nastaviti na primerno sliko?  Na objektiv/zum. Z zumom lahko prilagajaš oddaljenost glede na velikost slike, ampak je malo težko na pamet točne cifre dati. Poglej, če imajo kje kakšen kalkulator.  O."
    },
    {
        "role": "assistant_2",
        "message": "Tole stran si malo poglej pred nakupom, gor so tudi kalkulatorji oddaljenosti za posameze modele: http://www.projectorcentral.com/ Reviewi: http://www.projectorreviews.com/  Pa obvezno preveri cene v Avstriji... jaz sem mojega Sanyo PLV-Z5 kako leto nazaj dobil pol ceneje kot pri nas, brez heca. So bili pa takrat 1080p še hudičevo dragi, ne vem kako je zdaj."
    },
    {
        "role": "assistant_3",
        "message": "Jaz sem na ebayu iz Švice nabavil slabih 500ur rabljen (sicer kot nov) Sayno PLV-Z2000 (Full HD, 1080p projektor), skupaj s poštnino in carino me je prišel dobrih 1000€, kar mislim da je bil precej ugoden nakup, glede na to da je Big-Bang prodajal istega za 2,5k€"
    },
    {
        "role": "user",
        "message": "Nek uporabnik iz drugega foruma mi je predlagal naslednje 3 v rangu do 1000€:  Panasonic PT-AX200E LCD, WXGA 1280x720, 2000 ANSI lumen, 6000:1 kontrast, od 840€ dalje: http://geizhals.at/eu/a276982.html InFocus X10 DLP, WUXGA 1920x1080, 1200 ANSI lumen, 2500:1 kontrast, od 860€ dalje: http://geizhals.at/eu/a327311.html Sanyo PLV-Z700 LCD, WUXGA 1920x1080, 1200 ANSI lumen, 10000:1 kontrast, od 1050€ dalje: http://geizhals.at/eu/a361841.html  Kako se pa kaj gibljejo cene platen (velikosti cca 250cm širine)? So tista, ki se dvigujejo/spuščajo na elektriko veliko dražja od ročnih? Na kaj sploh biti pozoren. Če kupim 1080p projektor, bom moral zaradi tega tudi platno boljše izbrati?  Pa še kalkulator za InFocus projektorje: http://www.infocus.com/ProjectionCalcul..."
    },
    {
        "role": "assistant_0",
        "message": "@user> Če kupim 1080p projektor, bom moral zaradi tega tudi platno boljše izbrati?  Načeloma ne, so pa širša platna precej dražja od ožjih. Koliko so motorizirana dražja od \"ročnih\" ne vem, ker za domačo uporabo motoriziranega (po moje) nima smisla nameščati - se pač pred filmom stegneš in potegneš platno dol kot kakšno roleto."
    },
    {
        "role": "assistant_1",
        "message": "Električna platna so bistveno dražja, dokler moraš pri projektorju varčevati, se ne splačajo.   Sicer pa ločljivost na izbiro načeloma ne vpliva. Poišči kakšno bolj sivo, s čim manjšo, recimo 0,8, reflektivnostjo. Sobo imaš namreč zelo svetlo in boš imel težave s kontrastom oziroma črninami.  O."
    },
    {
        "role": "assistant_2",
        "message": "električno platno je luksuz, ki imho ni potreben. Jaz imam analognega, kot večina tu, pa tistega knofa za dolpoteg niti najmanj ne pogrešam. Vzami pa kvalitetno platno, ker ga ne boš dvakrat kupoval.  Pa ne pozabi v svoj načrt vključit tudi sistema za predvajanje zvoka, če ga še nimaš. To je lahko fajn dodatni strošek."
    },
    {
        "role": "user",
        "message": "Ok, potem bom verjetno izbral res ročnega. Ker res ni problema tistega štrikca dol potegnit. V kakšni velikosti okoli širine 250cm se sploh dobijo?  Za zvok bom zaenkrat uporabil kar obstoječ sistem Logitech Z-5500 THX.  Sem se malo poigral s kalkulatorjem in zdaj nečesa ne razumem. Zoom sem moral dati na 1.00x, če sem hotel dobiti sliko široko maksimalno 250cm na razdalji 5,50m. Na večji razdalji imam lahko kvečjemu še večjo sliko, tako da verjetno ne potrebujem projektorja z ne vem kakšnim zoomom?  Soba ni tako svetla kot se zdi na slikah, saj je na severni strani hiše. Poleg tega imamo rolete, ki takrat ko so spuščene popolnoma zatemnijo prostor. Parket na tleh bomo pa rešili s kakšnim tepihom:"
    },
    {
        "role": "assistant_1",
        "message": "verjetno ne potrebujem projektorja z ne vem kakšnim zoomom Če lahko prilagajaš razdaljo, zuma sploh ne potrebuješ. Drugače pa ni pomemben zum kot tak (ali je 1,5x ali 2x ali karkoli), ampak goriščna razdalja objektiva. Če hočeš na razdalji x imeti sliko, veliko y, moraš imeti točno določeno goriščno razdaljo. Če je ta znotraj obsega zuma, potem je OK.  Soba ni tako svetla kot se zdi na slikah, Soba je natanko tako svetla, kot na slikah Ni stvar v tem, ali jo lahko zatemniš z roletami, ali kako temna je, ko je v njej tema. Problem je, da ko gledaš film, se svetloba odbija od platna in nato od belega stropa in svetlih sten ter tal nazaj v prostor. In je kar naenkrat v sobi precej svetlo, namesto da bi bila popolna tema. Zato so v kinu temne stene. To lahko nekoliko rešiš s tem, da imaš čim manj odbojno platno. Projektorji so vsi na tej razdalji dovolj svetli, da ne potrebuješ odbojnega platna za dovolj svetlo sliko.  O."
    },
    {
        "role": "assistant_4",
        "message": "Še en namig za vse nove lastnike projektorjev: splača se pogledati tudi ceno rezervne žarnice."
    },
    {
        "role": "user",
        "message": "Hm, projekcijska platna na ebay.de se dobijo smešno poceni. Ravnokar sem poklical nekega uporabnika bolhe, ki je imel objavljen oglas za 244cm široko platno, sicer je oglas že potekel, tako da ga ne prodaja več, pa vendar.. pravi da ga je iz ebay.de naročil, 244cm x 185cm v svetlo sivi barvi s poštnino vred 80€. Medtem ko se cene motoriziranih v tej velikosti gibljejo 150-200€ :)  Nekaj primerov: http://cgi.ebay.de/254-cm-HD-Beamer-Lei... http://cgi.ebay.de/2-70-x-1-50-Motor-Le... http://cgi.ebay.de/NEU-MOTOR-LEINWAND-P...  Bi bil v svetlo sivi barvi (tako priporočajo tudi na tisti strani z review-i za projektor Sanyo PLV-Z700, ki je trenutno v ožjem krogu), z gainom 1.0 dobra izbira. Ali bolje poiskat gain 0.8?"
    },
    {
        "role": "assistant_1",
        "message": "Ali bolje poiskat gain 0.8?  Jaz bi vzel takega.  O."
    },
    {
        "role": "user",
        "message": "Mislim, da je odločitev padla. Prebral sem ogromno review-jev in se tako odločil za FullHD 1080p projektor Sanyo FLV Z-700. K odločitvi je pripomogla še cena, saj ga imajo v Nemčiji trenutno za 1.049€, 3 leta garancije. Sicer je poštnine 30€, vendar bom hkrati kupil še fotoparat, potem se pa že malo porazdeli. Še neko pametno platno najdem na ebay-u, nato pa poročam oz. poslikam, kako bo vse skupaj izpadlo. Hvala vsem za nasvete in pomoč pri odločitvi!"
    },
    {
        "role": "user",
        "message": "Projektor je doma! :) Sredi poletja sem zasledil noro dobro ceno in sicer 1.049€+30€ poštnina v Nemčiji in ga tudi naročil. Ker na e-mail nisem prejel nobene potrditve naročila, na e-mail niso odgovarjali, se mi je vse skupaj zdelo malo čudno, dokler niso na svoji strani objavili, da spletna trgovina zaradi tehničnih težav do konca avgusta ne bo dosegljiva. No pa sem čakal... ni se mi mudilo, da bi vrat na nos projektor moral imeti takoj doma, pa še dopusti so bili vmes, tako da sem srečo znova poskusil v začetku septembra. Glej ga zlomka, v spletni trgovini so umaknili zgolj datum, kar pomeni, da bo do nadaljnega zaprta. Nato sem se odločil, da poiščem drugega prodajalca. Ceneje od 1.127€ ga ni bilo nikjer (Geizhals.at), potem pa slučajno opazim enega prodajalca na eBay-ju, ki ga je ponudil z začetno ceno 999€. Po kontaktiranju mi je sicer sporočil nerazumljivo visoko poštnino (58€), vendar je kasneje prišel do spoznanja, da se včasih splača povprašati še pri UPS, DHL, GLS itd., ne samo pri njihovi nemški pošti. Začuda sem bil edini, ki je sodeloval v licitaciji (verjetno zaradi tako visoke začetne cene). Skratka projektor je prispel v treh dneh (UPS), končni strošek s poštnino pa je bil 1.034€. Poleg je potrjena garancija, papirji in račun z datumom 7.9.2009 :)         Manjka pa mi torej še platno. Prodajalec projektorja mi je svetoval Screenmaxx, saj ga ima tudi sam in je izredno zadovoljen, jaz pa sem opazil, da se na eBay-u dobi prav tako kar kvalitetna platna za dobrih 100€ ceneje. S prodajalcem sem že dogovorjen, da mi ga pošlje za 29€ preko UPS (3 dni čas dostave), oklevam pa med naslednjima modeloma:  Format: 16:9 Platno: 250x190cm Slika: 244x137cm Gain: 1.2 Barva platna: bela Ostalo: na vsaki strani 3cm črn rob, črna zadnja stran in 50cm črnega zgornjega robu (da si poljubno nastaviš koliko ga želiš spustiti iz stropa proti tlom), ohišje v beli barvi (kar se mi ujame s steno) Spuščanje/dvigovanje z elektro motorjem Cena: 209€+poštnina link  Format: 16:9 Platno: 244x190cm Slika: 234x132cm Gain: 0.8 Barva platna: svetlo siva, na vsaki strani 5cm črn rob, črna zadnja stran in 58cm črnega zgornjega robu (da si poljubno nastaviš koliko ga želiš spustiti iz stropa proti tlom), ohišje v beli barvi (kar se mi ujame s steno) Spuščanje/dvigovanje z elektro motorjem Cena: 259€+poštnina link  Kakšen nasvet za lažjo izbiro? Torej pri prvem bo slika malenkost večja, drugi ima pa malo boljše karakteristike. Pri vseh review-ih tega projektorja omenjajo, da se odlično izkaže pri platnih dimenzije 100\" do max 110\", kar je ravno idealno."
    },
    {
        "role": "assistant_1",
        "message": "Jaz bi vsekakor vzel sivo. Belo z gainom 1,2 je bolj primerno za kakšne predavalnice kot za domači kino.  O."
    },
    {
        "role": "assistant_5",
        "message": "Pri sivem platnu imas mocnejse barve in bolj temno crno barvo, na ta racun pa se zmanjsa svetlost. Ce imas dobro zatemnjeno sobo, \"svetel\" projektor na majhni razdalji, potem vzemi sivo platno. Odlocit se moras glede na svetlobne pogoje, ki jih bos imel v sobi..."
    },
    {
        "role": "assistant_6",
        "message": "Projektorji, montirani na stropu imajo edino težavo z čudno obliko slike, saj v en del svetijo vodoravno, v drugi pa pod kotom."
    },
    {
        "role": "assistant_7",
        "message": "lol, a tisti, postavljeni na mizi imajo pa spodnji del vodoraven, zgornjega pa \"pod kotom\", ane?"
    },
    {
        "role": "assistant_1",
        "message": "Projektorji, montirani na stropu imajo edino težavo z čudno obliko slike, saj v en del svetijo vodoravno, v drugi pa pod kotom. Še nisi imel nikoli opravka s projektorji, ne?  Ce imas dobro zatemnjeno sobo, Tako kot v kinodvorani mora biti tudi v domačem kinu popolna tema. Če ni, se ti bolj splača investirati v boljše rolete kot v dobro platno. Vprašanje je samo, kakšne barve stene in strop imaš. Če so bele ali svetle, bo tudi povsem zatemnjene soba presvetla in potrebuješ sivo platno. Če imaš stene in strop temne barve, si pa lahko privoščiš belo platno (na katerem dobiš boljše barve).  O."
    },
    {
        "role": "assistant_6",
        "message": "Še nisi imel nikoli opravka s projektorji, ne? Da, vem da se da geometrijo slike nastavljati, vendar je še vedno delni problem fokus in ker se ti slika na najdaljši točki 'razleze', kar je sploh opazno ko je projektor zelo blizu platnu."
    },
    {
        "role": "user",
        "message": "Torej v vsakem primeru vsi predlagate sivo platno? Stene v prostoru so svetle oz. bele, s svetilnostjo pa mislim, da ne bo problema, saj se da prostor z roletami popolnoma zatemniti. Na parket visokega sijaja bomo pa postavili še kakšen velik okrasni tepih v temni barvi. Kot vem za ta projektor, ki sem ga kupil, naj bi se dalo nastaviti vse mogoče parametre, da bo slika prave oblike, več bom pa lahko povedal, ko dobim še platno in pričnem nastavljati. Razdalja med platnom in projektorjem je malo manj kot 6m, tako da s tem ne bo problema."
    },
    {
        "role": "assistant_1",
        "message": "Da, vem da se da geometrijo slike  Očitno pa ne veš, da so projektorji narejeni tako, da objektiv sliko projecira višje (oziroma nižje, ko je projektor postavljen na glavo) od osi samega projektorja (brez nastavljanja, v idealnem razmerju).     Torej v vsakem primeru vsi predlagate sivo platno? Ne vem če vsi, jaz vsekakor. Siva platna z gainom 0,8 delajo prav za takšne primere, kot je tvoj.  O."
    },
    {
        "role": "user",
        "message": "Še dva screenshota kalkulatorja za omenjeni projektor na podlagi vnešenih parametrov (razdalja med projektorjem in platnom bo malo manj kot 6m), centralni gledalec bo sedel 5m od platna, skrajno stranski pa 4m.  Tale izračun je za belo platno z gain-om 1.2:     Izračun za svetlo sivo platno z gain-om 0.8:"
    },
    {
        "role": "assistant_1",
        "message": "Problem pri tem kalkulatorju je, da ne upošteva dejanske svetlosti sobe (koliko jo osvetli sam projektor, oziroma slika, ki se odbija od platna), ter vpliva te svetlobe na kontrast.  Po mojih izkušnjah je tema najbolj kritična zadeva pri domačih projekcijah. V svetli sobi med projekcijo nikoli ni tako temno, kot v kinodvorani. Na belem platnu je lahko črna barva samo v popolni temi.   6 m je res kar precejšnja oddaljenost za tak projektor in kar se slike tiče, bi bilo bolje, če bi lahko projektor namontiral kakšen meter bližje platnu. Ali pa če vzameš platno z gainom 1,0. Drugače pa je 0,8 po mojem še vedno bolje kot 1,2.  O."
    },
    {
        "role": "assistant_8",
        "message": "V čem je fora te teme? Jaz imam pri gledanju filmov raje več svetlobe. Tako da ponavadi imam ko gledam film na projektorju prižgana še oba računalnika v sobi da je v sobi prav prijetno svetlo. Platno imam sicer neki čipšit (belo), rumene/zelene stene in bel strop ter na tleh neki svetlo rjav tepih. In mi je prav všeč ko lahko vidim zaradi projektorjeve svetlobe skoraj kot podnevi. Pa imam projektor na eco mode."
    },
    {
        "role": "assistant_1",
        "message": "V čem je fora teme? Kako lahko vidiš črno barvo na belem platnu? Samo, če je tisti del v popolni temi. Popolne teme sicer ne more biti, ampak se pa lahko trudiš, da je čimvečja. Bolj kot bo temno, bolj črna bo črna in boljši bo kontrast na splošno, ker to ne velja samo za črno, ta je samo najbolj skrajen primer. Bolj kot je svetlo v sobi, bolj vse barve bledijo proti beli, dokler na koncu ne vidiš samo belega platna.  Skratka, očitno ti je popolnoma vseeno, kakšno sliko gledaš.  O."
    },
    {
        "role": "assistant_8",
        "message": "Čisto vseeno ne. Samo imam pa raje malo slabšo sliko pa boljši ambient v sobi. In seveda črna ni čisto črna samo niti ne rabi bit. Res je tudi projektor ni niti HD ready (sicer je že star kake 3 leta pa pol)."
    },
    {
        "role": "user",
        "message": "Verjetno se bom res odločil za 0.8, saj mi ga v primerjavi z belim 1.2 vsi bolj priporočajo. V dilemi sem v bistvu zgolj zaradi razdalje, saj bo projektor montiran na stropu, razdalja od leče od platna pa cca 5,8m, kar ni tako malo."
    },
    {
        "role": "user",
        "message": "Platno naročeno (svetlo sivo z gain-om 0.8), tako da ga pričakujem do konca tedna. Ugotovil sem, da lahko projektor namestim še dobre pol metra bližje, torej razdalja od platna do leč 5m. Sedaj pa izbiram le še HDMI kabel. Pravzaprav če že napeljujem, bom vzel kar 2 (projektor ima tudi 2x HDMI 1.3a). Kot berem po forumih, ni dejanske razlike med samimi kabli, torej bi moral zadostovati tudi kabel nižjega cenovnega ranga (cenovni razpon je namreč kar velik):  Razvrščeni od najcenejšega do dražjih: http://www.svetkomunikacij.si/izdelek_C... http://www.bolha.com/oglas2761133/hdmi-... http://www.solo.si/equip-prikljuni-kabe... http://www.svetkomunikacij.si/izdelek_K... http://www.mimovrste.com/artikel/172001..."
    },
    {
        "role": "assistant_1",
        "message": "Jaz imam onega 10m Equip iz Solota, in dela OK.  Čeprav ne vem čisto točno, zakaj bi imel dva?  O."
    },
    {
        "role": "user",
        "message": "Projektor ima 2 HDMI vhoda. Kablovje bo potrebno napeljati čez postrešje (bom dal vse skupaj kar v eno malo širšo inštalacijsko cev) in če že enkrat napeljujem, bi napeljal dva. Trenutno še nimam source-a, iz katerega bom predvajal vsebine, začasno bom gor priklopil dvd-player, dokler ne raziščem kaj bi bilo trenutno best-buy (nekaj kar bo vsebovalo blu-ray enoto in znalo brati iz sharanih map v domači mreži). En HDMI naj bo pa za rezervo - morda bosta pa tukaj kdaj dva različna source-a (blu-ray player in kakšna htpc mašina). Ena rešitev je tudi HDMI razdelilnik, vendar to predstavlja še en daljinec več pa še dražji je kot če kupil dodaten kabel. Več kot 2 source-ov pa tako ali tako ne bom imel."
    },
    {
        "role": "assistant_1",
        "message": "Če imaš projektor, boš verjetno hotel imeti tudi prostorski zvok, se pravi AV receiver. In potem se zadeve priključuje tako, da vse vire (blu-ray, htpc ...) priključiš na receiver, od receiverja gre pa en HDMI kabel do projektorja. Tako da kakšne silne potrebe po dveh HDMI-jih ni. Je pa res, da več kot tistih 20 EUR, kolikor stane, škode z dvema ne boš imel  O."
    },
    {
        "role": "user",
        "message": "Na to pa sploh nisem pomislil :) Začasno bo že video kar zajeten strošek, tako da kakšen kvaliteten audio sistem pride kasneje. Zaenkrat se bom zadovoljil kar z že obstoječim Logitechovim THX 5.1 sistemom."
    },
    {
        "role": "user",
        "message": "Platno je doma. Neverjetno hitri so teli fantje iz UPS-a... tako projektor kot platno so iz Nemčije dostavili v 3 dneh. Izgleda fantastično, tudi motor je izredno tih. Tudi sama kvaliteta izdelave se mi zdi odlična.                    Sedaj pa že komaj čakam, da vse skupaj zmontiram..."
    },
    {
        "role": "user",
        "message": "Pa še prvi priklop projektorja, da sem stestiral, če sploh deluje :) Všeč so mi nastavitve, saj omogočajo, da sliko premaknem čisto do tal... platno ima pa tudi 58cm črnega robu zgoraj, tako da lahko sliko nastavim poljubno nizko. S priloženim imbus ključem se da nastaviti, na kateri višini se motor platno avtomatično ustavi."
    },
    {
        "role": "user",
        "message": "Še ne bom odnehal :) Sedaj se pa poraja vprašanje, ali montirati projektor na strop ali zadnjo steno. V kolikor bi bil na stropu, bo cca 0,5m bližje platu, okoli njega pa bo dovolj zraka. Če bi ga montiral na zadnjo steno, bi naredil polico, skrbi pa me zadnja stran, kjer ima zajem hladnega zraka. V navodilih piše, da naj bi bila prva ovira oddaljena vsaj 0,5m, da dobi dovolj zraka. Zdi pa se mi, da bi montaža na zadnjo steno izpadla lepše kot pa na stropu (v konkretnem prostoru).    Kakšen nasvet?"
    },
    {
        "role": "assistant_1",
        "message": "Na polico ga boš težko postavil, ker mora biti obrnjen na glavo. Kot sem omenil nekje zgoraj, projektorji svetijo nad svojo osjo. Če ga imaš višje od sredine platna (projecirane slike), mora biti obrnjen na glavo (vsaj če hočeš imeti optimalno sliko, brez digitalnih popravkov geometrije). Ali pa bo moral biti na polici poševno navzdol usmerjen.  O."
    },
    {
        "role": "assistant_9",
        "message": "Jaz osebno bi montiral na strop. Mi lepse zgleda, kot pa da bos imel neko policko. :) Pa kot je se @assistant_1 omenil..."
    },
    {
        "role": "user",
        "message": "Pa je končno prišel dan montaže. Pritrjevanje platna in projektorja je bilo enostavno, se je pa zato kompliciralo pri napeljevanju kablovja, saj sem želel vse skupaj maksimalno skriti. Iz podstrešja namreč nikakor ne prideš zraven, tako da smo si podajali in \"ciljali\" luknje z žicami :) Ampak na koncu po 10 urah nam je uspelo. Vse kar se vidi od kablov sta 220V napajanje in HDMI zadaj za projektorjem, napeljana direktno v nosilec. 220V napajanje se na postrešju združi z 220V od platna ter nato direktno v elektro omarico na lastno varovalko. Prvotno pozicijo napajanja platna smo prestavili iz stranice na zadnji del, kjer gre kabel direktno v knauf in je neopazen. Za piko na i smo predelali še obstoječe stikalo pri platnu (gor/stop/dol) in sicer smo ga zvezali na tipki, ki so del stikal za prižiganje luči (reflektorja sta se prižigala ločeno in smo jih združili, tako da je ostala ena tipka prosta).  Za začetek najprej tri slike iz leta 2007, pred/med in po knaufanju: Mesto, kjer smo zvrtali luknjo za kable in pritrdili nosilec sem označil z rdečo:    Z zeleno sem označil pot HDMI kabla (pod knaufom):        Montaža vtičnic za zadnje zvočnike (kable smo k sreči predvideli že ob napeljevanju elektrike):           Predelava stikala gor/stop/dol za platno (vezava na tipko):                 Obstoječi nosilec za platno je predvideno za stropno ali stensko montažo, zato je bilo treba odvečni del odrezat:     Originalna pozicija kabla:    Prestavljen na zadnjo stran, da bo vse skupaj neopazno:     Zadaneš profil, pa si podaljšaš montažo za 10min, da s kitanjem popraviš :)                        Napeljava kablov na podstrešju:        Nosilec domače izdelave, nastavljiv po nagibu gor/dol:           Luknja za kable in pritrjevanje nosilca:         Nič kaj udobno delovno okolje:     Ampak je bilo pa zato toliko bolj prijetno 1m nižje :)           Vsaj eno uro smo se hecali z nastavitvami, saj je bila zaradi nagnjenosti projektorja slika v trapez. Ker si z navodili nisem mogel kaj dosti pomagati, me je zopet rešil stric Google, na katerem sem našel podatek, da se tega trapeznega efekta znebim tako, da projektor pritrdim čisto naravnost, nato pa z Lens Shift-om sliko premaknem nižje.                                          Na desnem stebru pa še HDMI kabel (malo višje se vidi luknja, ki smo jo ustvarili, da smo sploh kabel čez dobili - če bi zavrtali v profil, bi vse skupaj zavibriralo, pa bi spet kitali). Tako smo pa luknjo pokitali nazaj in je vse skupaj neopazno.     Ker je bila ura 1 zjutraj, smo le še za nekaj minut pogledali začetek 1080p filma, kar na default nastavitvah in občutek je fantastičen. Si moram na internetu malo prebrati in dobiti kakšen podatek, kakšne naj bi bile optimalne nastavitve.  Pa še ene stvari nisem ugotovil - ko je projektor prižgan, sveti lučka Power v zeleni barvi, ko ga uganem in se hladi, ta lučka utripa oranžno, ko je ohlajen in kompletno ugasnjen, bi morala goreti zgolj lučka Power v oranžni barvi (tako kot je vidno na sliki), v mojem primeru pa gorita še lučki Replace Lamp in Warning. Ti dve lučki naj bi se prižgali ko bo potrebno zamenjati žarnico (po cca 3000 urah uporabe), žarnica pa trenutno še nima 2 uri."
    },
    {
        "role": "user",
        "message": "Pa še povzetek stroškov: - projektor Sanyo PLV-Z700 (FullHD): 999€ (eBay)+35€ poštnina iz Nemčije (UPS 3-dni) - motorizirano platno 16:9: 258€ (eBay)+29€ poštnina iz Nemčije (UPS 3-dni) - HDMI kabel 10m: 31€ - drobni material (kabli, rostfrei vijaki, vtičnice, stikala, cevi, material za izdelavo nosilca za projektor): 109€ ------ Skupaj: 1.462€  Mislim, da je tole trenutno kar optimalna konfiguracija iz vidika price/performance."
    },
    {
        "role": "assistant_10",
        "message": "kakšno platno?velikost in material?"
    },
    {
        "role": "user",
        "message": "kakšno platno?velikost in material? Malo višje v temi sem spraševal za nasvet pred nakupom, tako da sem na koncu izbral: Format: 16:9 Platno: 244x190cm Slika: 234x132cm Gain: 0.8 Barva platna: svetlo siva, na vsaki strani 5cm črn rob, črna zadnja stran in 58cm črnega zgornjega robu (da si poljubno nastaviš koliko ga želiš spustiti iz stropa proti tlom), ohišje v beli barvi (kar se mi ujame s steno) Spuščanje/dvigovanje z elektro motorjem Cena: 259€+poštnina  Za material ti pa ne znam odgovoriti - morda razbereš iz oglasa, kjer sem ga kupil: eBay"
    }
]