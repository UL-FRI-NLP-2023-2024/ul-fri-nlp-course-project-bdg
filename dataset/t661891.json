[
    {
        "role": "user",
        "message": "Hi,  iščem program za pošiljanje mailov (mailing kampanije). Namestitev bo na lastnem serverju (zunanji izvajalec ali zunanja spletna rešitev ni mogoča).  Zaželena je odprtokodna rešitev. Ima kdo izkušnje s takšnim programom in  na kaj vse je potrebno pazit pri izbiri?  Lp"
    },
    {
        "role": "assistant_0",
        "message": "Strokovnjaki, ki se bavijo s tem področjem ti bodo odsvetovali, da mail kampanje poganjaš z lastnega strežnika. Veliko prehitro si boste namreč sklatili rating in pristali na različnih spam listah. Na koncu pa še redne pošte ne boste mogli dostavljati, ne da bi naslovniki morali brskati po koših s spam pošto.  Skratka, zakaj zunanji servis ne pride v poštev?"
    },
    {
        "role": "user",
        "message": "Interni pravilniki...  V bistvu bo pošiljanje na cca 1000-1500 naslovov (samo pisna soglasja), 1 do 2 krat mesečno. Pošiljanje bo iz obstoječega mail računa, odgovori tudi na njega. Mail server je exchange.  Ni pa to prodaja izdelkov."
    },
    {
        "role": "assistant_1",
        "message": "Za 1500 ljudi je mail merge čisto OK. Ne rabiš dodatnega programja. Omejitev pošiljanja iz enega naslova pa je nekje 100 mailov na sekundo, da sam exchange ne blokira, lahko pa to ponastaviš.  http://www.howto-outlook.com/howto/mail..."
    },
    {
        "role": "assistant_2",
        "message": "Za 2000 kontaktov imaš brezplačen MailChimp. Odlično orodje. Enostavno je narediti template, oz je že narejen ga samo prilagodiš. Ga uporabljajo tudi večje firme za marketing.  Nastaviš lahko polje from na svoj naslov, pravtako pa odgovore."
    },
    {
        "role": "assistant_3",
        "message": "@user je 22. dec 2015 ob 10:01 izjavil:Interni pravilniki...  V bistvu bo pošiljanje na cca 1000-1500 naslovov (samo pisna soglasja), 1 do 2 krat mesečno. Pošiljanje bo iz obstoječega mail računa, odgovori tudi na njega. Mail server je exchange.  Ni pa to prodaja izdelkov.   Mailchimp ne dela na tvojem lastnem strežniku.  Malce googlanja."
    },
    {
        "role": "user",
        "message": "Ja, sedaj se uporablja word in merge. Ni idealno a deluje.  Sedaj je pač ločena baza s podatki, potem priprava seznama email naslovov, mail merge. Nato pa ročno beleženje povratnih mailov in update v bazi."
    },
    {
        "role": "assistant_4",
        "message": "Kot so ti že predhodniki odsvetovali pošiljanje tovrstnih odsvetujem iz lastnega strežnika. Na spodnjem linku imaš seznam 10 email marketing programov, ki jih lahko brezplačno uporabljaš.  Poglej pa se odloči.  http://poslovnainformatika.blogspot.si/..."
    },
    {
        "role": "user",
        "message": "Že sedaj pošiljamo maile preko našega poštnega strežnika. Pošiljajo se preko worda in mail-merge-a. Ne vidim nobenih težav, tudi sedaj jih nimamo pa na tak način delamo že več kot štiri leta.  Zakaj mi odsvetujete pošiljanje iz našega serverja, če v vsem tem času nismo imeli nobenih problemov?"
    },
    {
        "role": "assistant_0",
        "message": "Predvsem zato, ker je bilo razumljeno, kot da šele želiš štartat neko obsežno mail kampanjo.  Glede na povedano, pa si tem naslovom že pošiljal maile, tako da je bistveno manjša verjetnost, da bi ti 'reputacija' nenadoma padla, tvoji maili pa pristajali med spam pošto. Je pa to kljub temu določena obremenitev za mail server - ki pa ste jo tudi že 'preverili', tako da ne bo nekih presenečenj s tega naslova.  Razna spletna orodja so cool, ker ti nudijo bistveno boljši vpogled v uspešnost tvoje mail kampanje - vpogled, ki ti ga mail merge ne nudi.  Drugače pa bi ti priporočil, da pogledaš Groupmail. Ima kar nekaj zanimivih lastnosti, cenovno pa tudi ni nek overkill. Všeč pri njemu mi je to, da ne rabiš pošiljati preko Exchange-a in tako razbremeniš strežnik, imaš pa tudi vsa orodja za upravljanje z naslovi (tudi možnost preverjanja veljavnosti naslovov v bazi)."
    },
    {
        "role": "assistant_5",
        "message": "Uporabi mailchimp. Za te tvoje zadeve bo pomoje čisto zadostoval kriterijem brezplačno."
    },
    {
        "role": "assistant_0",
        "message": "@assistant_5 je 22. dec 2015 ob 16:51 izjavil:Uporabi mailchimp. Za te tvoje zadeve bo pomoje čisto zadostoval kriterijem brezplačno.  Če ga pa ne sme zaradi internega pravilnika..... (čas da se pravilnik popravi?)"
    },
    {
        "role": "user",
        "message": "Ja, žal so taka pravila in ni ravno neke možnosti za spremembe.  Hvala za nasvete. Mogoče bo kdaj sprememba, a do takrat iščem takšno rešitev, da zmanjša in malo avtomatizira ročno delo, ki ga sicer ni veliko a je vseeno.  LP"
    },
    {
        "role": "assistant_4",
        "message": "Ropo009:  Tudi sam sem včasih uporabljal Word-merge/outlook/exchange in je veliko preveč ročnega dela.  Najprej sem šel ma Mailchimp, pa mi ni sedel, potem na MailerLite, sedaj pa kombiniram MadMImi, Zoho campaigns, Sendinblue. Več variant pa na zgornjem linkn ..  Sendinblue mi nudi brezplačno 300 mailov/dan ali 9000 mailov/mesec, če se jih pa lajka na FB malo Twviita pa lahko prideš na 1200 mailov/dan. Za ceno 7 $, pa 40.000 mailov na mesec.  Zaenkrat je to zame top rešitev. Ko bo kaj novega pa sporočim."
    }
]