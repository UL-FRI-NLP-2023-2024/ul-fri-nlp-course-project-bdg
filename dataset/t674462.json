[
    {
        "role": "user",
        "message": "Za eno nepremičnino piše:  Plombe: Z nepremičnino ni povezana nobena zemljiškoknjižna zadeva, o kateri še ni pravnomočno odločeno. Osnovni pravni položaj nepremičnine: ID osnovnega položaja:  vrsta osnovnega položaja: 101 - vknjižena lastninska pravica delež: 1/1 imetnik: 1. matična številka: podatek ni vpisan firma / naziv: Občina Ljubljana Šiška družbena lastnina naslov: Trg prekomorskih brigad 1, 1000 Ljubljana - dostava začetek učinkovanja vpisa imetnika 01.01.1849 00:00:00 omejitve: Opozorilo: v primeru več omejitev z istim časom učinkovanja vpisa se vrstni red ugotovi na podlagi dodatnih opisov pri posamezni izvedeni pravici ali zaznambi. ID omejitve čas začetka učinkovanja vrsta 15209892 02.11.2009 13:52:00 415 - vknjižena neprava stvarna služnost Podrobni podatki o izvedenih pravicah in zaznambah: ID pravice / zaznambe  čas začetka učinkovanja 02.11.2009 13:52:00 vrsta pravice / zaznambe 415 - vknjižena neprava stvarna služnost glavna nepremičnina: parcela št.  podatki o vsebini pravice / zaznambe dodatni opis: Na podlagi dogovora o ureditvi stvarne služnosti na nepremičninah Mestne občine Ljubljana za že zgrajeno javno komunikacijsko omrežje in pripadajočo infrastrukturo Telekoma Slovenije d.d. z dne 29. 10. 2009 se vknjiži stvarna služnost, ki obsega: - graditev, postavitev in obratovanje komunikacijskega omrežja in pripadajoče infrastrukture; - dostop do komunikacijskega omrežja in pripadajoče infrastrukture za potrebe njihovega obratovanja in vzdrževanja; - odstranjevanje naravnih ovir pri graditvi, postavitvi, obratovanju in vzdrževanju komunikacijskega omrežja; za dobro 30 let, šteto od dneva sklenitve dogovora oz. za čas trajanja javnega komunikacijskega omrežja. 24.5.2016 - 11:06 ________________________________________________________________________________________________________________________________________________________________________________________________ __________________________________________________________________________________________________________ stran 2 od 2 imetnik: 1. matična številka: 5014018000 firma / naziv: TELEKOM SLOVENIJE, d.d. naslov: Cigaletova ulica 015, 1000 Ljubljana začetek učinkovanja vpisa imetnika 02.11.2009 13:52:00  Kaj to pomeni, da ni nič vpisanega v ZK o lastnikih? Lastniki namreč pravijo, da neobstoječa občina iz SFRJ ni več lastnik ampak imajo svoje kupoprodajne pogodbe?  Ne razumem točno ali to pomeni, da je Občina Ljubljana Šiška lastnik?"
    },
    {
        "role": "assistant_0",
        "message": "Kako ni vpisa lastnika, saj piše \"Občina Ljubljana Šiška\"? Tudi ta občina ima svojega pravnega naslednika, kjer se lahko pozanimaš o stanju nepremičnine. To bo Mestna občina Ljubljana oz katera druga sosednja občina, če je bila nepremičnina v delitvenih bilancah ob ukinitvi starih občin.  L.p., Kloko"
    },
    {
        "role": "assistant_1",
        "message": "Lahko imaš ti sto kupoprodajnih pogodb, pa ti nič ne pomagajo, dokler zadevo ne daš vpisati v ZK. Mestna občina Ljubljana, ki je pravni naslednik občine Šiška, bi to parcelo brez najmanjše težave še enkrat prodala. Če se novi kupec v ZK vpiše pred tabo, si po domače povedano 'popušil'. Lahko se potem sicer tožariš, ampak to še vedno ne spremeni dejstva, da samo kupoprodajna pogodba še nič ne pomeni. Je zgolj priča o obstoju nekega pravnega posla med tabo in občino.  Ti bi namreč lahko to parcelo prodal naprej, tvoj kupec tudi, itd. in bi po pogodbah vsi v verigi lahko trdili, da ste lastniki, saj imate kupoprodajno pogodbo s katero ste kupili parcelo. ZATO je bistven vpis v ZK.  Spravite se s tisto kupoprodajno pogodbo do enega notarja, da vam uredi vpis v ZK. Zadeva niti ni tako draga - zelo drago pa lahko postane, če se vam vpiše kdo drug."
    },
    {
        "role": "user",
        "message": "Kaj pa ima Telekom v 1. postu?"
    },
    {
        "role": "assistant_2",
        "message": "Dovoljenje za - graditev, postavitev in obratovanje komunikacijskega omrežja in pripadajoče infrastrukture; - dostop do komunikacijskega omrežja in pripadajoče infrastrukture za potrebe njihovega obratovanja in vzdrževanja; - odstranjevanje naravnih ovir pri graditvi, postavitvi, obratovanju in vzdrževanju komunikacijskega omrežja;  (zelo) po domače: verjetno gre za parcelo in grejo čez njo kabli in oni lahko pridejo in kopljejo po parceli, če je to potrebno za vzdrževanje."
    },
    {
        "role": "user",
        "message": "Še to me zanima: kaj pomeni taka vknjižba:  \"V korist vsakokratnega lastnika nepremičnine so vpisane te pravice oziroma pravna dejstva: 1. vrsta pravice: 404 - vknjižena stvarna služnost / nujna pot / nepravo stvarno breme na nepremičnini: parcela št. 166/7 k.o. 19... (ID ...) ID pravice \""
    },
    {
        "role": "assistant_3",
        "message": "Točno to kar piše: lastnik nepremičnine, ki jo imaš napisano, ima te in te pravice - služnost, v tem primeru. Če se spremeni lastnik, ima tudi novi lastnik.,"
    }
]