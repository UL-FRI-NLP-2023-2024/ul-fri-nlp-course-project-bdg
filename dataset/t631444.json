[
    {
        "role": "user",
        "message": "Živjo!  Kot že pove naslov teme, se odločam med študijem strojništva(RRP, FS.Lj.) in študijem Meteorologije z geofiziko(FMF). Izbira je zelo težko, saj me zanima oboje.  Obiskujem gimnazijo. Fizika mi ni problem, pri matematiki je pa odvisno ali mi je snov všeč ali ne( ocene vse od 2-5, povprečje 4).  Zanimajo me predvsem vaša mnenja, izkušnje.... vse kar mi bo pomagalo pri odločitvi.  Predvsem rad bi izvedel informacije o: - najtežji predmet( vem, da je subjektivno), - odnosi med profesorji oz. asistenti in študenti, - zaposljivost itd. - kaj fakulteta ponuja poleg študija.  Hvala"
    },
    {
        "role": "assistant_0",
        "message": "Pozdrav  Obe veji sta \"specialistični\" študij fizike (velja za vsako naravoslovno fakulteto). Sam sem strojnik, zato najprej vprašanje. Kaj te v strojništvu najbolj zanima?  LP  Jože"
    },
    {
        "role": "assistant_1",
        "message": "Na FS je precej predmetov, ki jih v gimnazijskem programu ni (niti kot osnova) in tam boš tenko piskal (teh. dokumentacija, gradiva, meh. tehnologija, strojni elementi, okt). Če ločiš imbus od gedor, znaš brati delavniške risbe , videl stružnico od blizu, ter si kdaj popravljal kašen motor/moped je nekaj upanja.  Izberi drugo opcijo FMF."
    },
    {
        "role": "user",
        "message": "Torej v strojništvu me najbolj zanima delo v razvoju ali pa kaksno nacrtovanje proizvodnih procesov v tovarni. Kaksne ozje usmeritve zaenkrat se nimam, je pa na nasem koncu mocna razlicna industrija."
    },
    {
        "role": "assistant_2",
        "message": "strojnistvo. kot fizika te bodo tezko kje ponucali v takih firmah."
    },
    {
        "role": "assistant_1",
        "message": "Koliko nemščine znaš ? Ker v Slo boš obsojen na 900 eur plače in biti deklica za vse.  Kot fizik imaš odprt dosti večji spekter zaposlitev.Eni delajo tudi v zavarovalništvu."
    },
    {
        "role": "user",
        "message": "@assistant_1 je 29. dec 2014 ob 21:45 izjavil:Koliko nemščine znaš ? Ker v Slo boš obsojen na 900 eur plače in biti deklica za vse.  Kot fizik imaš odprt dosti večji spekter zaposlitev.Eni delajo tudi v zavarovalništvu.   Nemščina mi gre vredu, se jo pa se vedno da izboljsati. Ce grem na strojno imam v nacrtu študijsko izmenjavo v NEM. Tudi sluzbe tam zgoraj se nebi branil."
    },
    {
        "role": "assistant_3",
        "message": "@assistant_1 je 29. dec 2014 ob 21:45 izjavil:Koliko nemščine znaš ? Ker v Slo boš obsojen na 900 eur plače in biti deklica za vse.  Kot fizik imaš odprt dosti večji spekter zaposlitev.Eni delajo tudi v zavarovalništvu.   Ne posplošujte. Sam sem z gimnazije šel na FS (še star UNI) in imel znanje strojništva blizu 0. Edino matematika mi je precej blizu. Končal vse redno in sedaj redno zaposlen v podjetju kjer imam plačo precej nad 900 EUR.  Torej, tudi če v življenju ne \"šraufaš\" 6-ic, ne pomeni da ne moreš biti uspešen strojnik. Je pa res da delam v majhnem podjetju in ne delam čisto strojniškega dela."
    },
    {
        "role": "assistant_1",
        "message": "Na strojnistvo forumu imaš temo o plačah.Disaster glede na potreben trud za študij."
    },
    {
        "role": "assistant_0",
        "message": "Pozdrav  Če misliš pod \"delo v razvoju\" razvoj novih izdelkov, potem idi v smeri konstrukcije in gradnje strojev. Če si kreativen in rad rešuješ probleme in ustvarjaš nove stvari, je to pravo zate. Razvoj proizvodnih procesov je domena tehnologov (tehnologija). Je pa res, da so tehnologi \"jebena stranka\". če se kaj na liniji zatakne, so prvi na udaru, dokler stvari spet ne delujejo....  Kar je @assistant_1 rekel, je res, vendar imate gimnazijci prednost v boljših delovnih navadah in navadno te zadeve (ne brez težav) nadoknadite. Običajno je študij strojništva v povprečju končalo več gimnazijcev kot strojnih tehnikov (sam sem strojni tehnik po izobrazbi).  Zaposljivost. Težek izraz... Roko na srce strojne inženirje vseh profilov radi zaposlujejo... če so pripravljeni delati za minimalca, ali pa samo malo več. Sploh začetniki... Vem, ni vzpodbudno, a tako danes (žal) je.  Odločitev je na koncu seveda tvoja  LP  Jože"
    },
    {
        "role": "user",
        "message": "Hvala za tako dolg odgovor Jože."
    },
    {
        "role": "assistant_0",
        "message": "Dolg....  Kje pa, prej površen ;-)  LP  Jože"
    },
    {
        "role": "assistant_4",
        "message": "Osebno ne poznam niti enega kolega ki bi začel z minimalcem ali malce čez po diplomi. Minimalno so štartali s slovensko povprečno plačo (sem strojnik) :)"
    },
    {
        "role": "assistant_0",
        "message": "Pozdrav  @assistant_4, dobro zate in za tvoje kolege.... Pri meni v pisarni sta dva konstrukterja (eden visoka strokovna, drugi uni), ki še nista prišla na tisočaka neto, pa delata 5 - 6 let in nista slaba....  ... Odgovor o višini plače je verjetno pogojen s tem, kje delaš, kaj delaš in ne nazadnje, kako delaš...  LP  Jože"
    },
    {
        "role": "user",
        "message": "Je mogoce tukaj kaksen fizik, ki bi delil svojo izkusnjo....  Strojniki kaksen pa je kaj odnos in vzdusje na fakulteti?"
    },
    {
        "role": "assistant_5",
        "message": "Kajles> Je mogoce tukaj kaksen fizik, ki bi delil svojo izkusnjo....  Fizika je študij, kjer je treba obveznosti opravljati sproti, če nočeš, da postane pretirano naporen. Matematika je zelo zahtevna, a ne nemogoča, fizike je ogromno, a ne preveč. Če med faksom nisi delal v industriji, boš po diplomi precej na suhem kar se tiče službe."
    },
    {
        "role": "assistant_6",
        "message": "Smotan a iskren nasvet: pozabi na zaposlitev, sprijazni se in računaj da boš sam svoj šef (in idealno slej ko prej tudi šef komu drugemu). Tako maš realno opcijo da boš delal to kar te veseli, z ljudmi s katerimi boš lahko shajal in recimo da vsaj občasno, ne boš na minimalcu.  Da zgornja stvar živi, morš pa nujno počet nekaj, kar je hkrati tudi tvoj hobi. Ker bo to požrlo 24 ur vsak dan, 7 dni v vsakem tednu."
    },
    {
        "role": "assistant_5",
        "message": "@assistant_5> Če med faksom nisi delal v industriji, boš po diplomi precej na suhem kar se tiče službe.   To velja za vse fakse, mimogrede."
    },
    {
        "role": "user",
        "message": "@assistant_5 je 30. dec 2014 ob 10:53 izjavil:Kajles> Je mogoce tukaj kaksen fizik, ki bi delil svojo izkusnjo....  Fizika je študij, kjer je treba obveznosti opravljati sproti, če nočeš, da postane pretirano naporen. Matematika je zelo zahtevna, a ne nemogoča, fizike je ogromno, a ne preveč. Če med faksom nisi delal v industriji, boš po diplomi precej na suhem kar se tiče službe.    Glede matematike, ali je dovolj da si priden, delaš sproti in ne čisti talent, ali moreš biti res zelo pameten, da jo narediš. Zelo me mika fizika oz. meteorologija ampak večkrat podvomim v svoje sposobnosti(mnogi pravijo, da brez razloga)."
    },
    {
        "role": "assistant_2",
        "message": "@assistant_4 je 29. dec 2014 ob 22:33 izjavil:Osebno ne poznam niti enega kolega ki bi začel z minimalcem ali malce čez po diplomi. Minimalno so štartali s slovensko povprečno plačo (sem strojnik) :)  ni sans razen ce stejes prevoz in malco zraven.   @assistant_4, dobro zate in za tvoje kolege.... Pri meni v pisarni sta dva konstrukterja (eden visoka strokovna, drugi uni), ki še nista prišla na tisočaka neto, pa delata 5 - 6 let in nista slaba.... zakaj pa ne?"
    },
    {
        "role": "assistant_5",
        "message": "Kajles> Glede matematike, ali je dovolj da si priden, delaš sproti in ne čisti talent, ali moreš biti res zelo pameten, da jo narediš.  Bit moraš priden in pameten, pa nič od tega zelo."
    },
    {
        "role": "assistant_0",
        "message": "Pozdrav  Matematike se ti ni treba bati, sploh, ker imate v gimnaziji veliko matematike in boš prišel na študij kar solidno podkovan. Če sem matematiko na koncu koncev naredil celo jaz (sem imel nekaj težav z matematiko že kot srednješolec na srednji strojni šoli) in pa vse predmete, ki močno slonijo na matematiki (npr. mehanika fluidov), potem boš tudi ti. Pa sem zaradi matematike skoraj opustil študij (sem ponavljal prvi letnik)....  LP  Jože"
    },
    {
        "role": "assistant_7",
        "message": "Zanimiva debata, tudi sam se namreč odločam med fiziko in strojništvom."
    },
    {
        "role": "assistant_2",
        "message": "barba zakaj nimata unadva nad jurja neto, mogoče veš?"
    },
    {
        "role": "assistant_0",
        "message": "Pozdrav  @assistant_2, ne vem, je vprašanje za lastnike naše firme. Dejstvo pa je, da se pri nas plače niso premaknile že leta (spreminja se samo malica pa prevozni stroški).... Je pa danes pogosto tako, da za koliko si se uspel prodati, toliko potem imaš....  LP  Jože"
    },
    {
        "role": "user",
        "message": "@assistant_7 je 30. dec 2014 ob 19:06 izjavil:Zanimiva debata, tudi sam se namreč odločam med fiziko in strojništvom.   Me veseli, da nas je več takih. Še ti postavi kakšno vprašanje, da bova dobila čim več informacij za \"lažjo\" odločitev."
    },
    {
        "role": "assistant_8",
        "message": "Jaz sem študent 2. letnika fizike na FMF in imam nekaj kolegov iz FS: V prvih dveh letih imata fizka in meteorologija praktično vse predmete skupaj, tako da te morata matematika in fizika vsaj malo veselit :) - Najtežji predmeti: V prvem letniku verjetno matematika 2 in fizika (2), v drugem pa baje statistična termodinamika in matematična fizika. - Odnosi med študenti in profesorji/asistenti so v povprečju zelo vredu. Kolikor sem slišal o ostalih faksih pomojem nad povprečjem. - Zaposljivost: Nevem :)  Glede strojne ali fizike se moraš pa pomojem predvsem odločit kaj te bolj veseli. Na fmf imaš (seveda) veliko teoretičnih predmetov: Moderna fizika 1,2 , kvantna, trdna snov in večina fizikov potem dela kot raziskovalcov na inštitutih ter v izobraževanju in se mi zdi, da je tudi sam program študija za to nastavljen. Vem da je nekaj fizikov recimo v Pipistrelu,Leku ampak če ti je končen cilj delat v industriji pri Akrapuviču,.. je pomoje bolje če greš na strojno. Se pa na fmf-ju (poleg fizike) dobro naučiš matematično nastavljat probleme, izvajat simulacije,... , tako da nekaj fizikov pristane tudi v industriji, baje jih je ravno v IT kar nekaj."
    },
    {
        "role": "assistant_5",
        "message": "Pomembno je tudi vedet, da ti ni treba faksa dokončat, da dobiš dobro službo - samo znanje moraš imet. Če se ti pojavi priložnost za tvoj dream job na faksu je vsekakor pametno pretehtat možnosti, ki jih imaš.  Jaz sem fiziko pustil po nekaj mesecih, po prvem (sicer uspešnem) kolokviju, ker sem že dobil dobro plačano zaposlitev v IT, pa sem ob delu kljub temu šel skozi vso snov, ker so me reči zanimale. Velik del matematike, ki sem se je takrat naučil, mi je potem koristil pri reševanju problemov že zgolj zato, ker sem prepoznal probleme in vedel, kje iskati recepte, s katerimi se jih rešuje.  Pa če misliš dokončat ali pustit faks - v obeh primerih se je pametno naučiti, kako svoje znanje in čas čim dražje prodati. Zdi se mi, da tega na faksih še vedno ne učijo, pa je zelo pomembno: Kar preberi prispevke Jožeta."
    },
    {
        "role": "assistant_2",
        "message": "@assistant_0 je 30. dec 2014 ob 19:55 izjavil:Pozdrav  @assistant_2, ne vem, je vprašanje za lastnike naše firme. Dejstvo pa je, da se pri nas plače niso premaknile že leta (spreminja se samo malica pa prevozni stroški).... Je pa danes pogosto tako, da za koliko si se uspel prodati, toliko potem imaš....  LP  Jože  aha, če vam hkrati upada delo, je potem tu srž problema."
    },
    {
        "role": "assistant_7",
        "message": "Koliko dela se, da opraviti s kolokviji?"
    },
    {
        "role": "assistant_5",
        "message": "@assistant_7> Koliko dela se, da opraviti s kolokviji?   Na FMF praktično vse večje pisne izpite preskočiš, če si zadovoljen z oceno na podlagi kolokvijev.  Ostane še ustni del, ki ga ni težko opraviti, če si kolokvije dobro pisal."
    },
    {
        "role": "assistant_0",
        "message": "Pozdrav  @assistant_2, nikjer nisem napisal, da nam delo upada. Pa četudi se zmanjša obseg fizične proizvodnje, se to redko pozna v razvojnem in tehnološkem oddelku. Razvojni oddelek razvija nove stvari in skrbi za obstoječe, ki so v proizvodnji, tehnologija pa mora skrbeti za linije ne glede na to, kakšen je obseg proizvodnje na njih. Drugo je, če se nek izdelek povsem opusti in se posledično linija demontira....   Aja, kolokviji. V mojem času (ja, sem diplomiral še v eni drugi državi ;-) ) je veljalo, da si s kolokviji lahko opravil pisni del izpita in ti je ostal samo zagovor. Bolj, kot je bil obsežen predmet, bolj se je splačalo delati s kolokviji. To pa zato, ker je bil kolokvij neposredno po določenem sklopu snovi, ko je še vse bilo v glavi sveže in si se zato lažje pripravil. Pa še profesorji so običajno na ustnem izpitu \"pridne\" študente nagradili tako, da jih niso preveč \"mučili\", se je znalo celo zgoditi, da si prišel samo oceno vpisat v indeks....  LP  Jože"
    },
    {
        "role": "assistant_4",
        "message": "@assistant_2 je 30. dec 2014 ob 16:53 izjavil:@assistant_4 je 29. dec 2014 ob 22:33 izjavil:Osebno ne poznam niti enega kolega ki bi začel z minimalcem ali malce čez po diplomi. Minimalno so štartali s slovensko povprečno plačo (sem strojnik) :)  ni sans razen ce stejes prevoz in malco zraven.      Brez. Kaj naj rečem mogoče so pa samo srečo imeli.  Kot je pa Jože rekel splača se s kolokviji narest čim več predmetov. V mojih časih so profesorji potem samo vpisovali ocene v indeks."
    },
    {
        "role": "assistant_9",
        "message": "Pa splaca se tudi pogovarjat s profesorji in asistenti (kar spet velja za vse fakse). Navadno tudi njih industrija sprasuje, ce poznajo kaksnega studenta, ki bil primeren za zaposlit."
    },
    {
        "role": "assistant_10",
        "message": "@assistant_0 je 30. dec 2014 ob 19:55 izjavil:Pozdrav  @assistant_2, ne vem, je vprašanje za lastnike naše firme. Dejstvo pa je, da se pri nas plače niso premaknile že leta (spreminja se samo malica pa prevozni stroški).... Je pa danes pogosto tako, da za koliko si se uspel prodati, toliko potem imaš....  LP  Jože  Tako je v večini podjetij. Pokazati je potrebno nekaj jajc in zahtevati več (ter računati tudi na možnost zavrnitve), seveda ob predpostavki, da imaš za svoj zahtevek za sabo 'dokazila' (tehtne argumente). Jasno je, da te lastnik (čez čas sploh) jemlje za samo po sebi umevnega, zato je potrebno vsake toliko opozoriti na višino kompenzacije. Oprosti, vsi smo pričeli z okoli jurja, sedaj je plača nekajkratni faktor prvotnega zneska.  Nihče ne bo postal šef razvoja ali direktor že zato, ker ima narejen faks. Ta papir samo govori o tem, da si se bil priden, se pripravljen nečemu odpovedati in da si dobil neke delovne navade. Predvsem frišnim s faksa ni jasno, da ko pridejo so v preizkusnem obdobju (pri nas navadno pol leta pred pogodbo o zaposlitvi za nedoločen čas), da se je treba izkazati maksimalno in čez mero. Smešno mi je, ko ljudje (predvsem v manjših podjetjih) brez kančka pripadnosti podjetju oddelajo (kar vključuje izogibanju pod radar nadrejenega) svojih 07-15h, ne mignejo niti s prstom, kar se tiče ostalih (ponavadi banalnih, a potrebnih) opravil, tudi ko gre časovno zelo na 'gusto', potem pa pričakujejo nevem kakšne kompenzacije. Pač jim ni jasno, da za vsak relaksiran n < 8 ur dela pride tudi dan n > 8 ur.  LP, N."
    },
    {
        "role": "assistant_0",
        "message": "Pozdrav  Opisoval sem konkretno stanje v naši firmi. Vsaka firma je specifična zase in je \"lokalno\" dogajanje in stanje zelo nehvaležno posploševati. Dejstva so za našo firmo takšna, kot sem napisal. Sicer že leta poslušamo, da se bo sistem nagrajevanja spremenjen itd. itd.... Pa mi je deloma jasno zakaj je tako. Naša firma je skorajda edini delodajalec v občini. V desetih letih je od nas odšel samo en inženir tako, da vodstvo ne čuti nobenega pritiska iz naslova fluktuacije kadrov...  In oprosti, nismo vsi začeli z okoli tisočaka (v €)... Če daš to v časovni okvir, smo tukaj tudi malce starejši, ki smo začeli precej drugače. Moja začetniška plača je bila leta 1990 okoli 300 DEM (nominalno 150€).... Zato me tudi ne boš slišal jamrati okoli plače (ki je sedaj več kot 10 krat večja, kot moja začetna).  Kar se dela tiče, se pri nas dela po potrebi, tudi v večere, sobote in nedelje, nihče se ne dvigne ob treh, ko je gužva. Da je to možno, je ravno zavedanje, da firma potrebuje nas in mi firmo. Pa pohvaliti moram medsebojne odnose, ki so tukaj najboljši v vsej moji 25 letni karieri.  In vsi vedite, boljša služba se vedno išče, tudi ko si zaposlen. Kaj je to, boljša služba, si pa mora odgovriti vsak sam...   LP  Jože"
    },
    {
        "role": "assistant_10",
        "message": "Se popolnoma strinjam z Jožetom, rad bi pa poudaril, da je jurja danes bolj ali manj enakovredno 500-600 markam v začetku devetdesetih let oz. še manjši vsoti bistveno prej.  Hotel sem poudariti, da so začetne plače strojnikov nižje od pričakovanj oz. so to vedno bile.  LP, N."
    },
    {
        "role": "assistant_5",
        "message": "@assistant_10> Hotel sem poudariti, da so začetne plače strojnikov nižje od pričakovanj oz. so to vedno bile.  Glavni vzrok za to je IMO v tem, da je faks daleč premalo učinkovito povezan z industrijo in da študentom ne daje možnosti, da bi poslušali tudi osnove biznisa (ki sploh niso tako zapletene).  Saj na FMF je bilo dolgo časa enako, zdaj je pa v 4. letniku (po bolonjcu verjetno malo drugače) že 20 let na voljo odločitev med filozofijo znanosti in nekakšnim poslovnim predmetom."
    },
    {
        "role": "assistant_4",
        "message": "Eh imaš v drugem letniku ekonomika podjetja ali kako se že imenuje tist predmet pa ni vreden lista na katerem oddaš izpitna vprašanja."
    },
    {
        "role": "assistant_5",
        "message": "Škoda. Naj študentje predlagajo, da naj predavajo kakšni od uspešnih podjetnikov s tega področja iz Slovenije. Velika večina jih z veseljem deli izkušnje."
    }
]