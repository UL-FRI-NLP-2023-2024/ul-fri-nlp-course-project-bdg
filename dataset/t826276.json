[
    {
        "role": "user",
        "message": "Na starejšem avtu imam na več mestih spraskano barvo, gre za manjše incidente, na primer: sosed je med parkiranjem podrsal ob moj avtomobil, nekdo drug je malomarno odprl vrata in podrsal po mojih vratih, nekje sem jaz med speljevanjem podrsal po maski/blatniku, med vožnjo prileti kakšen kamenček itd. Celega avtomobila zaradi tega ne mislim barvat (se ne splača), če je možno pa bi na mestih malo pobarval, toliko da se skrije odrgnina in dobim vsaj približno enak odtenek zelene.  Lahko takšne manjše praske/odrgnine kako prebarvam sam? Se da dobiti kakšen sprej/barvo in to urediti doma, ali moram za to avto odpeljati v kakšno avto-lakirnico?"
    },
    {
        "role": "assistant_0",
        "message": "Lahko narediš sam, zgledalo pa bo tudi tako, da si naredil sam. Če ni rje, pustiš, sicer saniraš sam."
    },
    {
        "role": "assistant_1",
        "message": "Nekje na vratih imaš napisano točno oznako barve. Ne vem ali imajo vse znamke isto, najlažje da poguglaš za svoj model.   Moje izkušnje so bile pa kot je napisal @assistant_0 Lahko narediš sam, zgledalo pa bo tudi tako, da si naredil sam. Čeprav sem imel točno barvo se je videlo, da je odtenek drugačen, ker je barva na avtu že sprana."
    },
    {
        "role": "assistant_2",
        "message": "Odvisno iz katerega konca si, ampak to se da urediti dokaj ugodno in kvalitetno.  Prvi korak: barve za avto ne kupuj glede na \"original\" oznako, saj je se barva čez leta spreminja, bledi,...in bo tovarniška barva drugačna od trenutne na avtomobilu. Avto pelji na en lep sončen dan do trgovine z barvami, kjer ti bodo na podlagi tvojega avta zmešali lak. To je cca. 20-30€ za toliko laka.  Drugi korak: Poišči lokalnega fušerja, ki je/je bil ličar in sedaj doma popoldne barva. Če bo imel peč bo dražje, če nima peči je dosti ceneje. Za tak avto ne rabiš peči, se da narediti lepo tudi brez. Seveda bo strokovnjak ugotovil da je bilo barvano, ampak mislim da pri takem avtu nima veze. Tukaj ti bo za delo vzel zelo različno, ampak bi moral priti pod 200€ skoraj 100%  Tretji korak: Po ličanju (če ne bo v peči) lahko da bo tekstura malo odstopala od ostalega dela, to pa lahko rešiš sam brezplačno z malo potrpljenja in časom. Poliranje. Material spet nekih 20-30€"
    },
    {
        "role": "assistant_3",
        "message": "Jaz sem ponavadi vzel korektur barvo... zgleda kot edigs v tubi.  https://www.operi-avto.si/korektorji/16...  Za tisto kar sem vozil čist ok, za kake manjše praskice skrit, da se iz avijona že ne vidi. Če hočeš v nulo pa seveda ličar"
    }
]