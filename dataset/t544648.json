[
    {
        "role": "user",
        "message": "Iščem predloge za nakup nove zapestne ure.   Zahteve :   - analogno prikazovanje časa - safirno steklo - ohišje iz titana ali jekla - ne sme imeti plastičnega ali usnjenega pasu - čim natančnejši prikaz časa - ne sme imeti (zamenljive) baterije - vodotesnost (100m) - brez podatkov na zunanjem delu številčnice  Prednost ima torej kakovostna (trpežna) izdelava in predvsem pregledna številčnica.   Npr :  Seiko Premier SNP003P1  (Kinetic, Perpetual)     1   Citizen AS4030-59E (Eco-Drive, Perpetual)     |###| Dodatek k prvemu postu za tiste, ki ne boste brali celotne teme |###|  Na koncu kupil Citizen AS4030-59E in sem zelo zadovoljen."
    },
    {
        "role": "assistant_0",
        "message": "Hmmm z nobeno od teh firm ne moreš faliti, pr Citizenu je lahk samo problem če si vzameš model ure, ki je delan za ne evropski trg, ker boš tule težko dobil dele. Njihovo kolekcijo imaš pa na nemški strani www.citizenwatch.de  LP"
    },
    {
        "role": "assistant_1",
        "message": "Če iščeš kvarčno probaj poiskat en model, ki ima tekoč sweep sekundnega kazalca. Torej da sekundni kazalec ne skače po korakih iz sekunde na sekundo ampak teče tekoče kot pri avtomatskih urah. Enkrat je nekdo omenjal en tak model, pa ne uspem najti proizvajalca in modela. Naj bi imel not 3 kvarčne oscilatorje, ki omogočajo potem tako tekoče gibanje.  Seveda če ti je taka malenkost pomembna. Men osebno je tekoče gibanje sekundnega kazalca dost bolj všečno.  Pa glej tak model, kjer se kazalci dost razločno vidijo. Tistle Premier zgoraj je po dialu preveč načičkan in kazalci nevpadljivi, kar zna bit tečno. Razen če boš imel uro bolj kot za nakit in ne tolk za sledenje dejanskega časa. Pač naj bo dober kontrast med dialom in kazalci. Tud urni in minutni kazalec naj bosta očitno različnih dolžin, ker ene imajo tolk podobne dolžine, da pol gledaš kot debil kateri je minutni in kateri urni kazalec.  Drugače pa s Seiko in Citizen nimaš kej dost falit. Sta firmi, ki sta praktično začeli s temi hibridnimi pogoni (mehansko gibanje, ki namesto vzmeti polni akumulatorček oz kondenzator, kateri potem poganja kvarčni mehanizem)."
    },
    {
        "role": "assistant_2",
        "message": "Ko se boš odločil za model, poglej na amazon. Jaz sem dobil na angleškem to Seiko Sportura za 270 evrov s poštnino vred. Glede na to, da jo pri nas Stentime (ali Slowatch? eden pač) prodaja za 515 €, se mi zdi kar dobra kupčija. Aja, ura pa je itak zakon."
    },
    {
        "role": "assistant_3",
        "message": "Bulova Precisionist obljublja natančnost 10 sekund na leto in ima zgoraj omenjeno gladko premikanje sekundnega kazalca."
    },
    {
        "role": "assistant_1",
        "message": "Sam diale imajo pa totalno preveč okrancljane kar vsaj mene odbija. V Diamond seriji imajo par luštnih dialov, ni mi jasno zakaj jih ne uporabljajo pri drugih.  A to so na baterije al hibridni kvarčni mehanizem (ala Kinetic)?"
    },
    {
        "role": "assistant_4",
        "message": "Vzem kaj takega: http://www.amazon.com/Tissot-T024427110...  Jaz sem ful zadovolen. Je malce debela, sam to je realtivno pogosto cena avtomatika..."
    },
    {
        "role": "user",
        "message": "@assistant_0 je 23. nov 2012 ob 13:58 izjavil:Hmmm z nobeno od teh firm ne moreš faliti, pr Citizenu je lahk samo problem če si vzameš model ure, ki je delan za ne evropski trg, ker boš tule težko dobil dele. Njihovo kolekcijo imaš pa na nemški strani www.citizenwatch.de  LP   Hvala za dodatne informacije.   @assistant_1 je 23. nov 2012 ob 15:31 izjavil:Če iščeš kvarčno probaj poiskat en model, ki ima tekoč sweep sekundnega kazalca. Torej da sekundni kazalec ne skače po korakih iz sekunde na sekundo ampak teče tekoče kot pri avtomatskih urah. Enkrat je nekdo omenjal en tak model, pa ne uspem najti proizvajalca in modela. Naj bi imel not 3 kvarčne oscilatorje, ki omogočajo potem tako tekoče gibanje.  Seveda če ti je taka malenkost pomembna. Men osebno je tekoče gibanje sekundnega kazalca dost bolj všečno.  Pa glej tak model, kjer se kazalci dost razločno vidijo. Tistle Premier zgoraj je po dialu preveč načičkan in kazalci nevpadljivi, kar zna bit tečno. Razen če boš imel uro bolj kot za nakit in ne tolk za sledenje dejanskega časa. Pač naj bo dober kontrast med dialom in kazalci. Tud urni in minutni kazalec naj bosta očitno različnih dolžin, ker ene imajo tolk podobne dolžine, da pol gledaš kot debil kateri je minutni in kateri urni kazalec.  Drugače pa s Seiko in Citizen nimaš kej dost falit. Sta firmi, ki sta praktično začeli s temi hibridnimi pogoni (mehansko gibanje, ki namesto vzmeti polni akumulatorček oz kondenzator, kateri potem poganja kvarčni mehanizem).    S temi zahtevami si me precej zaposlil. Pod 1000 USD v tem primeru težko kaj dobim, razen, če si imel kakšen specifičen model v mislih? Glede kazalcev imaš seveda prav, to je tudi ena od mojih zahtev že na začetku. Vedno bolj se nagibam k zgoraj omenjenemu Citizenu. Ura mora služiti svojemu namenu - prikazovanju natančnega časa, mora biti vzdržjiva celota in odporna na praske. Citizen  ima glede na moje zahteve tudi primerno razmerje med urnim in minutnim kazalcem.    @assistant_2 je 23. nov 2012 ob 16:25 izjavil:Ko se boš odločil za model, poglej na amazon. Jaz sem dobil na angleškem to Seiko Sportura za 270 evrov s poštnino vred. Glede na to, da jo pri nas Stentime (ali Slowatch? eden pač) prodaja za 515 EUR, se mi zdi kar dobra kupčija. Aja, ura pa je itak zakon.    Vesel sem, da ti je všeč, vendar ne izpoljuje mojih osnovnih zahtev (usnjeni pas). Prav tako ura ne sme imeti ničesar na zunanjem robu (sem dopolnil v prvi post). Vsekakor se bom potrudil, da najdem kar se le da ugodno ponudbo. Omenjenih modelov pri nas sploh ni v ponudbi, tako da je tujina v bistvu edina možnost.   @assistant_3 je 23. nov 2012 ob 17:04 izjavil:Bulova Precisionist obljublja natančnost 10 sekund na leto in ima zgoraj omenjeno gladko premikanje sekundnega kazalca.   V njihovi ponudbi sem našel tole. Žal ne izpolnjujejo pogojev. Nima sapphire stekla, prav tako se strinjam z @assistant_1jem, da so preveč kičaste.    @assistant_4 je 23. nov 2012 ob 18:33 izjavil:Vzem kaj takega: http://www.amazon.com/Tissot-T024427110...  Jaz sem ful zadovolen. Je malce debela, sam to je realtivno pogosto cena avtomatika...   Ura izgleda odlično, prav tako izpolnjuje skoraj vse zahteve. Na zunanjem robu ure ne želim nobenih podatkov. Si bom pa definitivno prebral malce več o njej. (edit: ima baterijo!)"
    },
    {
        "role": "assistant_2",
        "message": "Vem, vem. Hotel sem samo dati primer, kaj se da dobiti za razumen denar na amazonu."
    },
    {
        "role": "assistant_0",
        "message": "Še eno opozorilo pri Citizenu, gledaš radio controlled model, tu bi te opozoril samo na to da majo Citizenke pri nas precej problemov z lovljenjem signala... obstaja sicer en reciever ki da imaš zraven ure (ponoč ko uro snameš) in ta reši zadevo.... če se odločiš za Citizen, mi javi pa pogledam če imam še kakega...."
    },
    {
        "role": "user",
        "message": "Tale tudi zgleda OK.  CA0020-56E"
    },
    {
        "role": "assistant_1",
        "message": "Všečna. Sicer mi je (vsaj meni) kronograf totalno brezvezna navlaka ampak ima pa ostalo lepo narejeno."
    },
    {
        "role": "user",
        "message": "A je komu jasna razlika med Ti + iP in pa Duratect?   AS4030-59E  Strap Super Titanium (Ti + iP) Case Super Titanium (Ti + iP)  CA0020-56E  Strap Super Titanium (Duratect) Case Super Titanium (Duratect)  edit:  Super Titanium Version - A New Citizen Technology which is a combination of Titanium with Ion Plating rates 1200 on the Vickers scale - 5 times stronger than Stainless Steel.  Duratect"
    },
    {
        "role": "assistant_1",
        "message": "http://www.watchshop.com/mens-citizen-t...  Tale mi je lepa. Sam se polni na sonce, ne na gibanje."
    },
    {
        "role": "user",
        "message": "Tale je zelo OK. Našel sem še črno. Strap type \"metal bracelet\" verjetno pomeni, da ni celota iz titana. Drugače odlična cena."
    },
    {
        "role": "assistant_0",
        "message": "Pri Duratectu je osnova jeklo, ki je obdelano pri supertitaniumu pa je osnovni material titan..."
    },
    {
        "role": "assistant_5",
        "message": "OP: en nasvet: ne kombiniraj take ure z oblačili za 50eur."
    },
    {
        "role": "assistant_1",
        "message": "In zakaj ne? V celoti kovinske ure so dost bolj univerzalne kot pa tiste z usnjenim paščkom al pa takim iz tkanine. Ne vidim razloga zakaj je ne bi mogu nosit s čist casual obleko, ki ni nobena znana znamka. Tud odvisno zakaj uro kupuješ. A zato da jo bojo drugi občudoval al zato, da je teb všeč in jo rad nosiš? Vsaj jezst sem jo kupil zase, če pa je še komu všeč pa tud fajn ane."
    },
    {
        "role": "assistant_6",
        "message": "še en nasvet nič bolj frajer ne boš izgledal z uro od 500€ napram uri za 300€, ki ponuja vse kar iščeš tist, ki nosi drage ure itak jih samo, da bi se počutil kul"
    },
    {
        "role": "assistant_7",
        "message": "500€ za uro ni nek prestiž, tako da res ni smilno razpravljat o upravičenosti nakupa take ure. V končni fazi ti ura za 20€ ravno tako kaže osnovno funkcijo ure-čas, pa bo redkokater tok neumen, da bi jo nabavu."
    },
    {
        "role": "assistant_8",
        "message": "Nekateri ne kupujejo ure, da bi vedeli koliko je ura. Razne Breitlinge, Radote, Rolexe.. kupujejo, ker izdelek spoštujejo. Recimo ura za 5000€ lahko ima zamik tudi nekaj minut, pa jo bo nosil vsak ki ima denar, da si jo kupi in spoštuje izdelek. Če bi hotel uro, ki ima zamik nekaj sekund na leto bo kupil pa nekaj za podobne denarje kot @user."
    },
    {
        "role": "assistant_1",
        "message": "Tud vedite, da malenkosti lahko hitro nabijejo ceno v višave. Recimo navadne Automatice dobiš relativno poceni (tud pod 100 EUR) in izgledajo zelo lepo. Ampak če si recimo želiš automatic, ki ima še prikaz rezerve na sami vzmeti pa cene lahko hitro poskočijo do 4 mestnega zneska. Že res da so pri takih urah običajno mehanizmi z več rubini in so bolj natančni ampak vseeno, preskoki so zelo veliki. Če si zaželiš še perpetualni koledar, da ti ni treba skoz popravljat med 30, 31 v mescu spet krepko poskoči cena. Hočeš kronograf, ki je zares natančen? Spet velik bump. Tko da je zelo odvisno od tega kakšne funkcije si želiš in kako globoko si pripravljen seči v žep. Če ti je pomembna še znamka pa vsi vemo kam grejo lahko cene, tud v 5 in več mestne zneske. Ni pa nujno da bo taka ura dejansko tud boljša od neke precej cenejše. Tukaj pa je pol spet stvar osebne preference.  Če so bile ure včasih pač nujno zlo so dandanes ob vseh mobitelih bolj predmet za dušo. Statusni simbol. Okras."
    },
    {
        "role": "assistant_9",
        "message": "Tako je. Na uro se gleda na mobitel, ki zna sam skakat čez časovne pasove, prilagajat poletni in zimski čas in se sinhronizirat z omrežjem.  Zapestno uro se ma pa iz istega razloga kot zlato verižico. Če hočeš zgledat res kul maš pa žepno na verižici."
    },
    {
        "role": "user",
        "message": "@assistant_6 je 24. nov 2012 ob 11:17 izjavil:še en nasvet nič bolj frajer ne boš izgledal z uro od 500EUR napram uri za 300EUR, ki ponuja vse kar iščeš tist, ki nosi drage ure itak jih samo, da bi se počutil kul   Odlično. Lahko prosim predlagaš en ali dva modela?   @assistant_9 je 24. nov 2012 ob 12:04 izjavil:Tako je. Na uro se gleda na mobitel, ki zna sam skakat čez časovne pasove, prilagajat poletni in zimski čas in se sinhronizirat z omrežjem.  Zapestno uro se ma pa iz istega razloga kot zlato verižico. Če hočeš zgledat res kul maš pa žepno na verižici.   AS4030-59E, ki je omenjena v prvem postu, uporablja za sinhronizacijo radio controll. Stala bi me približno 420 EUR. Z veseljem kupim katero drugo, če le izpolnjuje zahteve in je cenejša."
    },
    {
        "role": "assistant_6",
        "message": "Nevem tvoj okus in niti nebi iskal po netu samo zate poglej npr. pri sectorju vrjetno tudi certina se kej dobi ipd.  Sm zdej opazil, da nočeš baterij no pol pa itak je malo izbire pač citizen in še kej malega"
    },
    {
        "role": "user",
        "message": "90% sem torej odločen za tole :     1 Slika polne velikosti    2 Slika polne velikosti    3 Slika polne velikosti    4 Slika polne velikosti    4. Slike polne velikosti    5 Slika polne velikosti    6 Slika polne velikosti    7 Slika polne velikosti    8 Slika polne velikosti    9 Slika polne velikosti"
    },
    {
        "role": "assistant_10",
        "message": "Ime modela?"
    },
    {
        "role": "user",
        "message": "Citizen AS4030-59E."
    },
    {
        "role": "assistant_9",
        "message": "@user> uporablja za sinhronizacijo radio controll.  DCF77?  Slaba šala ko tavaš po Sao Paulu."
    },
    {
        "role": "assistant_11",
        "message": "Vesel sem, da ti je všeč, vendar ne izpoljuje mojih osnovnih zahtev (usnjeni pas). Pas lahko vedno zamenjaš. Imho se je neumno odreči uri, ki ti je sicer všeč, samo zato, ker ima \"napačen\" pas. Pač daš še 50 evrov zraven za takega, ki ti je všeč.  90% sem torej odločen za tole : Poglej na Amazon (de in uk). Ravno te dni imajo neke \"lightning deals/Blitzangebote\" - dodatne popuste za izbrane izdelke, ki trajajo samo kratek čas in omejeno število izdelkov (Samsungovi 256 GB SSD-ji so šli pred par dnevi v prvi minuti in sem spušil dodatnih 14% popusta, ker sem bil prepočasen ). UK je imel danes eno Citizen eco-drive za 90 funtov (znižano z 230).     Angleški Amazon ima te razprodaje samo še jutri, samo še ni seznama nedeljskih izdelkov, nemški jih bo pa imel menda še cel naslednji teden, jutri pa imajo samo en ženski model eco-driva.  O."
    },
    {
        "role": "user",
        "message": "@assistant_11, tista ura ima še druge slabosti. Nima safir stekla, ima podatke na zunanji strani številčnice, ima baterijo, ... Skratka odpade.   Pri predlaganju modelov ste prehitri. Prosim poglejte zahteve. Ne trdim, da ni mogoče dobiti kvarčne ure za 150 eur. Black friday ponudbe sem preveril, prav tako tiste na zahvalni dan. Večinoma gre tukaj za low end segment. Zgoraj omenjeni Tissot je prav tako zelo blizu zahtevam. Ima tudi tekoč sweep sekundnega kazalca. Manjka le neka rešitev, ki zamenja baterijo. Cenovno je v enakem segmentu kot AS4030-59E. Hvala vsem za pomoč. Naročil AS4030-59E."
    },
    {
        "role": "user",
        "message": "Uro sem v tem času že prejel in moram reči, da sem zelo, zelo zadovoljen. Je neverjetno lahka, ravno prav velika, kompaktna in natančna. Pohvaliti moram tudi Slowatch (www.slowatch.si). Punca v najbližji poslovalnici mi je brezplačno uredila krajšanje kovinskega pasu, @assistant_0 je pa poskrbel, da sem brezplačno prejel še Citizen Wave receiver. Hvala vsem, ki ste tako ali drugače pomagali pri odločitvi. Vsekakor priporočam nakup."
    },
    {
        "role": "assistant_1",
        "message": "Všečna. Sicer grejo men kronometrski kazalci na živce, ker je potem preveč \"okrancljana\" ampak vseeno ima pa zelo lepo ohišje."
    },
    {
        "role": "assistant_12",
        "message": "Čestitam. Meni je bila sicer BM7081-51E bolj všeč, vsaj kar se designa tiče (se strinjam z rejzorjem).   Po designu je moj ideal sicer tole  oz. tole  ali celo tole kar me moti je pravzaprav edino to, da piše gor Rolex (snobish) pa cena , sicer pa padem na takle design. Brez navlake."
    },
    {
        "role": "user",
        "message": "Update.  Zakaj pišem ravno danes in zakaj ob tej uri? Zato, da pohvalim odličnost in perfekcijo Citizena ter izbranega modela AS4030-59E.  Danes je bil ponovno na preizkušnji Citizen radio control, ker smo preklopili na poletni čas. Ura je test opravila z odliko in se pravilno sinhronizirala. Z zanimanjem sem spremljal tudi datum 28. februarja ter samodejni prehod na 1. marec. Vse z odliko. Natančnost prikazanega časa je naravnost fenomenalna.  Ura je še vedno brez praske in vredna vsakega EUR. Resnično priporočam."
    },
    {
        "role": "assistant_13",
        "message": "Wtf no, robote znamo poslati na mars, da bi ura brez reciverja kazala tocen cas pa ne?"
    },
    {
        "role": "assistant_11",
        "message": "Danes je bil ponovno na preizkušnji Citizen radio control,In kako lovi signal? Jo moraš snemati in uporabiti dodatno anteno?  O."
    },
    {
        "role": "assistant_14",
        "message": "@assistant_11 je 31. mar 2013 ob 04:10 izjavil:Danes je bil ponovno na preizkušnji Citizen radio control,In kako lovi signal? Jo moraš snemati in uporabiti dodatno anteno?  O.   Ja, saj je dovolj notranja antena oz. mogoče celo ohišje uporablja kot anteno."
    },
    {
        "role": "assistant_11",
        "message": "Če je signal preslab, ne lovi. Oziroma lovi na okenski polici, po možnosti pa moraš zraven dati še ojačevalno anteno.  O."
    },
    {
        "role": "user",
        "message": "@assistant_13 je 31. mar 2013 ob 03:51 izjavil:Wtf no, robote znamo poslati na mars, da bi ura brez reciverja kazala tocen cas pa ne?  Žal očitno ni tako enostavno. Marsikatera je imela probleme s prehodom iz 28. februarja na 1. marec.  @assistant_11 je 31. mar 2013 ob 05:15 izjavil:Če je signal preslab, ne lovi. Oziroma lovi na okenski polici, po možnosti pa moraš zraven dati še ojačevalno anteno.  O.  Danes sem pustil wave reciever in uro na okenski polici."
    },
    {
        "role": "assistant_1",
        "message": "Če ima ura perpetual koledar bo vedno pravilno kazala datum. Običajno do leta 2100."
    },
    {
        "role": "assistant_13",
        "message": "@user je 31. mar 2013 ob 08:04 izjavil: Žal očitno ni tako enostavno. Marsikatera je imela probleme s prehodom iz 28. februarja na 1. marec.   Res me cudi to. Leta 2013 ob denarju, ki ga das zanjo, pa rabi nekoga drugega, da ji pove cas in datum. To ni ura potem, ampak okrasek, ki obcasno kaze cas."
    },
    {
        "role": "user",
        "message": "Ne razumeš. Čas prikazuje odlično in natančno (brez, da ji kdo ves čas posreduje podatek o času). Za samodejni preskok med zimskim in poletnim časom pa uporablja DCF77. Prav tako ne potrebuje nekoga drugega, da prestavi iz 28. feb na 1. mar, ker ima vgrajen perpetual calendar. Omogoča pa sinhronizacijo s strežnikom v Frankfurtu za bistveno natančnejše prikazovanje časa. To pomeni, da ne rabiš sam ročno prestavljati eno uro nazaj in eno uro naprej, prav tako ti vsake 3 mesece ni potrebno ure prestavljati za 10 sekund naprej ali nazaj, ker se sinhronizira samodejno in je ves čas točna. Tega še Rolex za 100.000 EUR ne zmore, če se izrazim na tvoj način."
    },
    {
        "role": "assistant_13",
        "message": "Fino. Zgleda imava razlicen pogled na samodejnost. Meni je to, da se samo naredi ko spim, brez signalov pa recieverjev.  Verjetn je drugace, ko vrzes dovolj denarja za zadevo. Te drobnarije, ki bi bile drugace neumnost, potem postanejo extra feature."
    },
    {
        "role": "user",
        "message": "Ja dobro @assistant_13, pol pa na dan s takšno uro in enakimi featurji za 50EUR? Ali v čem je sploh problem?"
    },
    {
        "role": "assistant_1",
        "message": "@assistant_13 je 31. mar 2013 ob 15:14 izjavil:Fino. Zgleda imava razlicen pogled na samodejnost. Meni je to, da se samo naredi ko spim, brez signalov pa recieverjev.  Verjetn je drugace, ko vrzes dovolj denarja za zadevo. Te drobnarije, ki bi bile drugace neumnost, potem postanejo extra feature.   Sej imaš tud mehanske perpetual calendar ure, ki nimajo pojma kaj je to radijski signal. Samo je ne boš nikoli dobil za pod 500 EUR. Poleg tega pa je eno pač perpetual koledar, drugo pa syncing signala z atomskimi urami, ki so trenutno še vedno najbolj natančen način merjenja časa znan nam ljudem. Če hočeš imet uro z brezkompromisno natančnostjo je to zaenkrat še edina varianta. Vsaj dokler ne naredijo atomskih ur, ki bi jih lahko nosil na zapestju..."
    },
    {
        "role": "assistant_13",
        "message": "Ce hoces imeti mehansko uro... Digitalna, ko sem se nosil ure, ni imela tezav z datumom in uro.  Se pravi to, kar moras pri tej pozreti za tocen cas ni ekstra feature za biti navdusen nad njim, ampak bug, ki ga moras pozreti, da imas mehansko.   A se zdej bolj razumemo?"
    },
    {
        "role": "user",
        "message": "Ja, kar na dan s primeri. Mora biti iz titana (ohišje + bracelet), WR 20 bar, safirno steklo, brez zamenljive baterije (mora imeti mehanizem za samodejno polnjenje) in zelo natančna. Preberi pogoje v prvem postu. Prilepi digitalno, verjetno bo še komu koristilo. Če bo do 100 EUR pa še toliko bolje."
    },
    {
        "role": "assistant_11",
        "message": "Predvsem je fora v tem, a se pogovarjamo o digitalnih ali analogno/meganskih urah. Digitalna ura ima vsaka vgrajen koledar in pozna prestopna leta. Noben problem ni v tisti čip \"vgraditi\" tudi podatka o poletnem/zimskem času (čeprav to počnejo redko, moraš pa v tem primeru uri povedati tudi, v kateri državi si).  Nekaj čisto drugega so analogno/mehanske ure, tudi če jih poganja kremenčev kristal in elektrika. Pri njih datum premikajo zobata kolesca in v tem primeru je mnogo bolj komplicirano narediti, da vsak drugi mesec preskoči 31 in da zna prav pokazati februarske dneve. Mehanizem se hudo zakomplicira in podraži.  Poglavje zase je točnost. Če hočeš imeti ročno uro, ki ne fali več kot recimo sekundo na leto, je to AFAIK brez sinhronizacije z oddajnikom, internetom ali GPS-jem nemogoče doseči, ker tako natančne elektronike preprosto ni mogoče spraviti v majhno ohišje ročne ure.  O."
    },
    {
        "role": "assistant_13",
        "message": "@user je 31. mar 2013 ob 15:33 izjavil:Ja, kar na dan s primeri. Mora biti iz titana (ohišje + bracelet), WR 20 bar, safirno steklo, brez zamenljive baterije (mora imeti mehanizem za samodejno polnjenje) in zelo natančna. Preberi pogoje v prvem postu. Prilepi digitalno, verjetno bo še komu koristilo. Če bo do 100 EUR pa še toliko bolje.  Te tvoje zelje pa kic so sam za sam tocen cas povsem nepomembne.  Na koncu dneva petkrat cenejsa digitalna kaze tocno uro pa datum, tvoja se pa snyca. Pri cenejsi bi si rekel wtf is this shit, ker je tvoja toliko drazja pa tega ne jemljes kot nekaj odvecnega, ampak prednost. Kot bi se z macfagi pogovarjal."
    }
]