[
    {
        "role": "user",
        "message": "Pozdrav vsem,  Trenutna situacija je katastrofalna. Že več dni poskušam rešiti navidez dokaj enostaven problem - imam windowse XP in en ''glavni trdi disk'' to je C disk. Želel bi ga popolnoma formatirati. Na spletu sem našu program ki baje podatke zbriše celo iz ram pomnilnika, ta program je DBAN in z njim se baje doseže da bodo VSI, brez kakršnekoli izjeme, podatki zares permanentno izbrisani. No, ta program mi NE deluje ampak to NI namen tega topica zato ni potrebno dajati navodila kako ga uporabiti. Zanima me pa sledeče: Imam cd drive, dvd drive (dve različni enoti cd in dve) ter seveda drive disketnika. Žal vse uničeno, disketnik ne bere disket, ostala dva pa ne cd/dvd. Zapravil sem že ogromno cdjev/dvdjev v upranju da bi bootable fajle gor dal ampak ne deluje, sploh se nič gor ne posname in tudi poleg Nerota sem še kaj drugega uporabil. Tudi disketnik sem uporabil npr. s programom XPBoot pa diskete sploh ne bere. Sem poskusil v bios-u naštimat da najprej bere iz cdja ker bi pač ta bil bootable da lahko potem formatiram. Zaporedje branja (npr. najprej cd, potek disk, potem bog ve kaj) se tudi ne da naštimati ali pa jaz ne poznam ukazov na tipkovnici, preklikal sem že vse možno in nikakor ne morem ali/in ne znam naštimati v biosu kako zagnati najprej cd ko se pc zaganja. Ampak razlaga kako se to nardi NI namen topica. Vprašanje ki ga pa imam in kar pa je namen pisanja tega topica pa je sledeče: Ali obstaja možnost (kateri program? kje ga dobiti? kako ga uporabiti?) da formatiram vso vsebino diska C ko je le-ta v uporabi? Poskusil sem preko command prompta, poskusil sem tudi moj računalnik\\desni klik C:\\formatiraj ampak mi ven vrže napako da je le-ta v uporabi. Poskusil sem že tudi nekaj dodatnih programov kot je naprimer UBCD4WinV360 (to je ime programa - baje) ampak ne deluje. Iskal sem že celo program ki bi služil kot kakšna imitacija biosa torej da v windowsih nardim spremembe, te bi pa imele efekt v biosu ampak nisem našel. A je sploh možno vrsti red booting drive-ov med zaganjanjem določiti v Windowsih namesto v biosu (kje?)? Nad čemerkoli ''bootable'' sem obupal ker nikakor ne morem pisati podatkov na ustrezen medij - tudi navaden copy/paste ne gre. Tako da bi bil zelo hvaležen če mi lahko kdo svetuje kako formatirati C disk brez česarkoli ''bootable''. Se zahvaljujem vnaprej.  Aja pa še to: dodatnega računalnika nimam da bi naprimer izvedel idejo disk dati ven in ga tam formatirati če bi vsaj tam cd/dvd/disketnik pogon deloval."
    },
    {
        "role": "assistant_0",
        "message": "In kaj boš dosegel če boš formatiral trdi disk in ne boš moral sistema na novo naložit ? Lahko probaš iz USB bootat . Povej vsaj model matične plošče / računalnika"
    },
    {
        "role": "assistant_1",
        "message": "Win xp install (bootaš iz istoimenskega ploščka), tam imaš možnost pobrisati fat/ntfs particije.  http://www.wikihow.com/Install-Windows-... korak 4"
    },
    {
        "role": "user",
        "message": "@assistant_1 nisva se razumela. Omenil sem da imam popolnoma uničen disketnik, cd pogon, dvd pogon. Ti trije pogoni ne berejo medijev. Sem poskusil z večimi cdji/dvdji/disketami za vsak slučaj če je kaj narobe z dotičnim ampak sploh ne morem posnet gor. Sem prosil znanca da bi posodi bootable cd. Preden mi ga je posodil je preveril da so PRAVI fajli zares na cdju. Ko sem ga vstavil v svoj pc, ni zaznalo ničesar v windowsih. Sem kliknu v ''Moj Računalnik'' cd pogon in je bil popolnoma prazen. Torej pogon ne bere, kaj šele da bi pisal nanj (cd rw / dvd rw). To je tudi razlog da iščem alternativo ''bootable'' cdja/dvdja/disketnika. Se vseeno zahvaljujem za odgovor, za kakšno dodatno idejo bi pa bil hvaležen.  @assistant_0 kaj bom dosegel? Cca dva metra stran od mene me čaka nov računalnik, za katerega sem odštel kar lepe denarce, še posebej kar se ramov tiče. Ampak starega (tega čigar problem imam) nikakor nočem dat ven iz sobe preden ga popolnoma ne formatiram. Idealna rešitev bi bil program DBAN kjer BAJE da ko le-ta opravi svoje je možnost recovery datotek enaka 0%. Ampak nad to rešitvijo sem obupal in bi bil več kot zadovoljen s klasičnim formatiranjem vendar ne deluje. Vprašal si me po modelu osnovne plošče. Ta je Fujitsu Siemens D1521 z čipset-om Intel Brookdale-G i845GE."
    },
    {
        "role": "assistant_2",
        "message": "Torej nekomu bos dal ne delujoc racunalnik? Ce da, si prasec, ce ne vzemi disk ven in se malce fizicno izzivljaj nad njim to je bolje kot format... Ah ta mladina..."
    },
    {
        "role": "assistant_3",
        "message": "Če imaš novi računalnik, pa ja ni problem formatiranja starega diska. Ga samo prestaviš in ga z lahkoto formatiraš, če se toliko bojiš, da podatki ne bi prišli v neprave roke."
    },
    {
        "role": "assistant_4",
        "message": "Tri opcije:  -disk vzameš ven, ga priključiš v drug (recimo tvoj novi) računalnik, ga formatiraš in daš nazaj v tvoj računalnik. Ta seveda ne bo uporaben, saj si novi lastnik ne bo mogel namestiti windowsov, ampak to tebe ne briga, a ne?  -vzameš iz novega računalnika dvd enoto, zaženeš iz nje namestitev windowsov, tam formatiraš disk in namestiš windowse  -narediš bootable usb in narediš enako kot v prejšenjem koraku (treba bo v bios - če nimaš kode za bios vzemi ven baterijo in kode ne bo več).  Karkoli boš delal, ni variante da bi formatiral disk iz katerega si zagnal računalnik."
    },
    {
        "role": "assistant_5",
        "message": "@user je 19. sep 2014 ob 23:00 izjavil:Cca dva metra stran od mene me čaka nov računalnik, za katerega sem odštel kar lepe denarce, še posebej kar se ramov tiče. Čakaj. V prvem prispevku si zapisal, da nimaš sekundarnega računalnika za priklop diska, zdaj pa temu ni tako?"
    },
    {
        "role": "user",
        "message": "@assistant_2 citiraj del mojega teksta kdaj in kje sem rekel da bom (pro)dal komurkoli ta računalnik? Res je da me nisi obtožil ampak zgolj vprašal čeprav tudi to vprašanje je neumesno. Računalnik je za v klet in nato za v smeti. Fizično izživljanje nad notranjim trdim diskom je povsem izven konteksta mojega vprašanja - to NI formatiranje diska.  @assistant_4 prva in druga opcija sta preveč hardware. Glede tretje; ravno googlam kako naredit bootable usb ampak se bojim da mi bios ne omogoča bootanje iz cdja. Pa tud če bi mi sta tu še dve dodatni omejitvi: 1. nimam pojma kako uporabit tipkovnico za bios - poskusu sem vse možne kombinacije tipk nič ne dela (a obstaja windows program kot alternativa biosu?) in 2. tudi ne znam naštimat usb da bi bil bootable.  @assistant_5 nimam računalnika ki bi ga lahko uporabil kot rešitev tega problema. To sem mislu."
    },
    {
        "role": "assistant_6",
        "message": "Če že imaš nov pc pri sebi (oz. počakaš, da ga dobiš ?), potem komot ta disk priklopiš v novi pc in formatiraš, razen če misliš, da se to ne da."
    },
    {
        "role": "assistant_3",
        "message": "@user je 19. sep 2014 ob 23:52 izjavil: @assistant_5 nimam računalnika ki bi ga lahko uporabil kot rešitev tega problema. To sem mislu.   Novi računalnik ti omogoča to kar ti želiš. Drugo pa je, če ti tega ne znaš narediti."
    },
    {
        "role": "assistant_5",
        "message": "Kot je že bilo rečeno - diska, na katerem je nameščen sistem, iz tega sistema ne bo šlo formatirati. Preostane ti torej le še varianta z USB ključem (glede na starost kište dvomim, da to sploh podpira), premestitvijo diska v drug računalnik ali pa fizično uničenje oziroma poškodovanje diska.  Ena alternativa bi morda bila, da preneseš ISO sliko sistema kot je Ubuntu, zaženeš Wubi, namestiš nov sistem poleg obstoječega in potem nekako ščaraš format. Nisem pa še probaval, če Ubuntu nameščen na tak način to omogoča.  Res pa ne vem, zakaj tako kompliciranje, če bo šel računalnik v \"kanto\"."
    },
    {
        "role": "assistant_7",
        "message": "Ne vem ce sem razumel prav, ampak zakaj enostavno ne vzames iz novega racunalnika DVD/CD enoto (ce jo seveda imas), jo priklopis na star racunalnik, nastavis v biosih boot from cd, formatiras in instaliras windowse?   ..aja, vidim da je prevez hardware za tebe.. zakaj ne prosis kakega prijatelja? Ce ne pa imas na youtubu dosti vodicev kako priklopiti dvd, skoraj nimas kaj zafrknit.. ce ne pa tak vidis, ko ga odklopis, kateri kabel/prikljucek rabis.."
    },
    {
        "role": "assistant_8",
        "message": "Jaz imam en bootable ključek z DOS-om in enega z Kali (Linux-om). Z obema lahko bootam računalnik, kreiram/brišem particije, formatiram,....  Bistvo je, da v BIOS-u vključiš bootanje z USB-ja, če to opcija tvoja škatla sploh podpira. So ti že zgoraj povedali, da vzameš ven baterijo (tisto gumbasto) z matične plošče, da računalnik pozabi geslo za BIOS.  Ko potem vžgeš računalnik pa ti že sam sporoči, da pritisni F1 (ali kero drugo tipko), da si ponastaviš BIOS.  Katere tipke uporabljati znotraj BIOSA, pa običajno piše na ekranu. Vse skupaj ni nobena znanost. Problem bo le, če tvoj BIOS ne podpira bootanje z USB-ja.  V tem primeru ti dejansko ne ostane drugega, kot disk odšraufat in ga priključiti na novi računalnika. Sicer ne vemo, koliko star je ta tvoj računalnik. Če še nima SATA priključka, ampak zgolj IDE, ga tudi na novega ne verjetno boš mogel kar tako priklopiti. Jaz imam za take hece en vmesnik, ki mi omogoča, da IDE disk priključim na USB...  Kot vidiš en kup kompliciranja za kišto, ki bo takoalitako romala na smetišče. Odšraufaj disk, vzemi v roke šraufenciger in se loti 'preučevanja notranjega življenja' diska. Ga lepo razstaviš, se naučiš kako je zgrajen, vzameš ven tiste lepe bleščeče plošče, jih mogoče ponucaš kje za okras.... Če pa nisi raziskovalec, pa vzameš macolo, dvakrat užgeš po njem in problem bo rešen za vse večne čase (5 minut dela)."
    },
    {
        "role": "assistant_9",
        "message": "V prihodnje pa ... na novi mašini privzeto enkriptiraš cel disk. Ko daš mašino od sebe, fentaš samo ključ. Problem rešen."
    },
    {
        "role": "assistant_10",
        "message": "Tole je, recimo, nova matična plošča:     In tole je, recimo, stari disk:      Verjamem, da bo tehnološko naprednim Slo-tech-ovcem užgalo, zakaj je priklop diska v novi comp za laike, misija nemogoče."
    },
    {
        "role": "assistant_8",
        "message": "Nemogoče ni - samo rabiš ustrezen adapter, ki poveže IDE z USB portom na novem računalniku.  (Ti posodimo macolo?)"
    },
    {
        "role": "assistant_1",
        "message": "ide -> sata pretvorniki obstajajo. Pci-e kartice z ide priklopom tudi."
    },
    {
        "role": "assistant_3",
        "message": "Vzemi stari disk ven, ga nesi k sosedovem mulcu in mu razloži, da bi rad formatiral disk. Pa bodi poleg, da ti ne bo kake podatke pobral.  Če je dovolj spreten, še porajtal ne boš."
    },
    {
        "role": "assistant_10",
        "message": "Napisal sem za laike, ki niti ne zanjo formatirati diska! In pri odgovorih bi se lahko temu prilagodili."
    },
    {
        "role": "user",
        "message": "Jaz bom znorel. Disketnik itak ne deluje. Delal sem tole celo noč pa še do zdaj cel dan da formatiram disk ampak čist nič ne dela. Edino kar mi je uspelo je to da sem uspel naložiti nove driverje na DVD-RW pogon in ti novi driverji so ''povzročili'' da sedaj končno imam dostopen DVD bootable Windows s potrebnimi fajli AMPAK sem pogledal v biosu in tam ni opcije bootanja iz DVD pogona temveč iz CD pogona. USB bootanje tudi ni možno. Glede na to da je CD pogon uničen, torej ne bere in ne zapisuje, ne morem dat te fajle ki jih sedaj imam na DVD bootable še na CD. Logičen ukrep je da poskušam update-at driverje za CD pogon ampak teh driverjev ni nikjer. CD pogon je Sony CD-RW CRX175A1. Več ur sem porabil za iskanje driverja ker nimam ustreznega pripadajočega medija (cd) z driverji. Nisem našel ničesar. Poskušal sem celo s programi kot je Driver Detective, Driver Scanner, Driver Toolkit, itd ampak čist nič ne deluje. Fajn bi bilo da bi se dalo nekako v windowsih naštimat da je dvd bootable čeprav v biosu ni možnosti bootat iz dvd pogona."
    },
    {
        "role": "assistant_11",
        "message": "V biosih sigurno je ta opcija... Lahko sicer da BIOS kaj narobe pokaže ime kake naprave(CD namesto DVD), vsekakor pa če je prav priklopljeno mora zaznati vse naprave, če jih zazna jih lahko tudi kot boot nastaviš.  Tvoj novi računalnik zna najverjetneje tudi peči CDje, če se ti zdi to lažja opcija, če si zdaj CD zrihtal."
    },
    {
        "role": "assistant_12",
        "message": "Azgard: pravi, da stara CD enota ne peče ne bere.  @user: Če sta tako disketnik kot CD pogon znucana, ju odklopi, da ju bios ne bo zaznal. Če DVD-ja še vedno ne zazna, ga priklopi namesto CDja. Odklopi vse komponente, ki jih ne potrebuješ za nujno delovanje računalnika. Ostanejo naj le CPU, RAM, disk, DVD enota itd.  A čemu bi kompliciral? Jaz bi vzel disk in ga preko IDE adapterja priklopil na drug računalnik ter ga tam sformatiral."
    },
    {
        "role": "assistant_1",
        "message": "Model matične plošče ?"
    },
    {
        "role": "assistant_13",
        "message": "Zadnja miš, pozdravljen Nazadnje si napisal tole: \"da sedaj končno imam dostopen DVD bootable Windows s potrebnimi fajli AMPAK sem pogledal v biosu in tam ni opcije bootanja iz DVD pogona temveč iz CD pogona\"  Ti kar pojdi veselo v Bios in izberi boot iz CD-ja, to je popolnoma enako, stališča boot-anja računalnika. Glej da bo CD pogon v vrsti izbran pred trdim diskom, predno shraniš nastavitev, vstavi cd ploščo v pogon, zapri pogon, potem shraniš in nato izhod iz biosa, če je treba pritisneš Ctrl-Alt-Del in če je zapis na CD-ju (ali DVD-ju) v redu se bo sistem zagnal iz njega, potem pa išči v meniju ukaz za formatiranje, itd... Zadnja miš od kod si?"
    },
    {
        "role": "assistant_3",
        "message": "Kaj pa, če ima on problem v kratkostičnikih na IDE enotah. In to ''Master'', ''Slave'', pa mu OP ne prepozna naprav. Še nikoli nisem imel potrebe po nalaganju gonilnikov za CD/DVD enote - no ja imel tudi izjeme, ampak so bile te enote še za kaj drugega."
    },
    {
        "role": "assistant_1",
        "message": "ČE bios ne prepozna ide hdd/cd/dvd enot, potem jih tudi os ne bo. kratkostičnik == jumper"
    },
    {
        "role": "assistant_14",
        "message": "Ta jumper zadej naj bo na vseh napravah na IDE kablu na \"cable select\""
    },
    {
        "role": "assistant_15",
        "message": "Potegneš iz travnika \"Hiren's BootCD\", narediš boot USB ključek z \"Rufus\" programom, v BIOS-u nastaviš prvo BOOT opcijo USB, Greš na Hard disk opcijo - gPartet in formatiraš C. Ali lažja opcija - zaženeš Mini Windows XP, ki je v bistvu oskubljeni XP ki deluje v Ram-u in tam formatiraš C."
    },
    {
        "role": "assistant_3",
        "message": "@assistant_15 - verjetno ima že tako staro osnovno ploščo, da USB boota sploh ne podpira."
    },
    {
        "role": "assistant_16",
        "message": "Ali je mogoče, da G. Z.Miš trola?"
    }
]