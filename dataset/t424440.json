[
    {
        "role": "user",
        "message": "Brat je dobil na šipi obvestilo za napačno parkiranje in 80 eur kazni. Zanima ga pa kdaj začne veljati rok osmih dni kjer plača le polovico: že zdej ko je dobil obvestilo ali šele takrat ko bo prejel položnico?  Hvala za odgovore"
    },
    {
        "role": "assistant_0",
        "message": "Naj kar nese teh 40EUR, pa plača čim prej ko bo mogoče. Veljati začne pa na dan ko je prejel obvestilo."
    },
    {
        "role": "user",
        "message": "Toda kam mora nesti? Saj na obvestilu ni nič pisalo kam nakazati."
    },
    {
        "role": "assistant_0",
        "message": "V mestno hišo, saj ima listek, pa bi gor moralo pisat kam mora to nesti. Vem da je tako, saj je isto brat dobil obvestilo redarstva za napačno parkiranje in sem jaz hodil poravnavat to."
    },
    {
        "role": "user",
        "message": "Hmm zdej sem pogledal še enkrat na listek in piše, da bo poravnal po prejetju položnice na dom. Tako ali je sigurno, da ne začne tečti rok šele takrat?"
    },
    {
        "role": "assistant_1",
        "message": "Sej vse piše na listku, lahko pa že sedaj neseš pa rečeš da je to za bonus za next time."
    },
    {
        "role": "assistant_0",
        "message": "Jaz sem poravnal takoj, pa sem plačal 40EUR, brez položnice, samo list ki ga je brat prejel zataknjenega za vetrobransko steklo :)  Morda pa imate vi drugače, who knows :)"
    },
    {
        "role": "assistant_2",
        "message": "@assistant_0 uči krivo vero. Rok začne teči, ko pošljejo položnico.  Sej je čist simpl: obvestilo redarstva ti lahko kakšen vandal iztakne in vrže v smeti. Lahko ga redar slabo zatakne in ga odnese veter. Kako pa naj ti potem veš, da si sploh bil kaznovan? To je zgolj obvestilo.  Ko pride uradna odločba domov, začnejo teči zastaralni roki.  Seveda so pa veseli, če plačaš takoj. Ni treba pošiljat položnice domov."
    },
    {
        "role": "user",
        "message": "Tnx za odgovor :)"
    },
    {
        "role": "assistant_3",
        "message": "Mene pa zanima, kdaj začne teči rok, ko jo dobiš prek pošte. Npr.: Ko ti jo poštar prvič dostavi, a te ni doma. Posledično moraš ti na pošto. Recimo, da te ravno takrat 15 dni in ti ji poštar pusti v nabiralniku po preteku teh 15 dni. Torej, kdaj točno?"
    },
    {
        "role": "assistant_4",
        "message": "Od dneva, ko si dvignil pošto. Če je nisi, se šteje, da si jo dvignil po 15 dneh."
    },
    {
        "role": "assistant_3",
        "message": "Hvala, to bo nekdo vesel odgovora. ;)"
    },
    {
        "role": "assistant_5",
        "message": "15dni šteje od dneva, ko si jo prevzel. če je po 15ih dnevih nisi prevzel, ti jo bodo pa še enkrat poslali. če ti je poštar pustil pildek v kaslcu z obvestilom, da te na pošti čaka priporočena pošta še ne pomenim, da se po izteku teh 15ih dnevih kar avtomatično prične šteti. če je pošta priporočena potem se šteje od točke, ko ti podpišeš da si pošto prevzel in nikakor drugače. če pa pošta ni priporočena, potem pa ti ne morejo dokazat, da si jo dobil."
    },
    {
        "role": "assistant_6",
        "message": "Če si dobil pošto od sodišča, upravni postopek ipd. se ti nesprejeta pošiljka po 15 dneh vloži v nabiralnik in se šteje, da si jo prevzel na dan izdaje prvega obvestila poštarja. Navadna priporočena pošta, pa se po 15. dneh vrne pošiljatelju. Če ti je uspelo dvigniti pošiljko na pošti se šteje za datum prejeme dan dviga, če te je pošiljka pričakala v nabiralniku, pa si zamudil 16 dnevni rok za polovičko (8 dni za pravnomočnost in 8 dni za plačilo)."
    },
    {
        "role": "assistant_7",
        "message": "@assistant_6, pri osebnih vročitvah se po 142. členu ZPP - D šteje, da začne rok teči po izteku 15 dnevnega roka, ko ti pošta vrže pisnje v nabiralnik in ne že prvi dan, ko si prejel obvestilo."
    },
    {
        "role": "assistant_3",
        "message": "Torej je prav to kar je @assistant_4 in @assistant_7 povedal? Namreč osebe, ki bi naj šla podpisat in sprejet prispelo pismo od Medobčinskega redarstva, ni doma. Dovoljenja za drugo osebo pa se tudi nismo spomnili napisati. Zato ravno sprašujem.  Bi kdo linkal ta 142. člen?"
    },
    {
        "role": "assistant_3",
        "message": "Bo imel @assistant_6 kar prav. 141. člen pravi takole:   Če naslovnik pisanja ne dvigne v 15 dneh, se šteje, da je bila vročitev opravljena na dan, ko je bilo na vratih oziroma v poštnem nabiralniku puščeno obvestilo, na kar je treba naslovnika v obvestilu opozoriti. Tako da bomo morali osebo nekako domov priklicat."
    },
    {
        "role": "assistant_2",
        "message": "141., 142. člen...? Se nočte zmenit.  A bi lahko dobili vsaj link, da si pogledamo sami?  @Smesko, a gre za UPB ali ne?"
    },
    {
        "role": "assistant_7",
        "message": "Odločba o prekršku se vroča osebno. In po ZUP-u in po ZPP velja, da začne rok teči po izteku tega 15 dnevnega roka.  ZUP-UPB2 + ZUP E - 87. člen:  (1) Odločbe in sklepi ter drugi dokumenti, od katerih vročitve začne teči rok, se morajo vročiti osebno tistemu, kateremu so namenjeni, pri čemer se za osebno vročitev šteje tudi vročitev v skladu s 86. členom tega zakona. Drugi dokumenti se vročajo v skladu z zakonom, ki ureja poštne storitve.  (2) O vročitvi je treba obvestiti organ, ki je vročitev odredil, z vročilnico.  (3) Če se vročitev ne da opraviti tako, kot je določeno v prvem odstavku tega člena, pusti vročevalec v hišnem predalčniku, na vratih stanovanja, poslovnega prostora ali delavnice pisno sporočilo. Če sporočila ni mogoče pustiti na prej določenih mestih, ga lahko pusti tudi v poštnem predalu ali na drugem primernem mestu. V sporočilu navede, kje se dokument nahaja in da ga mora naslovnik prevzeti v 15 dneh. Na sporočilu in na samem dokumentu, ki bi ga moral vročiti, vročevalec navede vzrok take vročitve, datum in kraj, kjer je sporočilo pustil, ter se podpiše.  (4) Vročitev po prejšnjem odstavku tega člena velja za opravljeno z dnem, ko naslovnik prevzame dokument. Če dokumenta ne prevzame v 15 dneh, velja vročitev za opravljeno z dnem preteka tega roka. Po preteku tega roka vročevalec pusti dokument iz prvega odstavka tega člena v hišnem oziroma izpostavljenem predalčniku naslovnika. Kolikor stranka nima predalčnika ali je ta neuporaben, vročevalec vrne pošiljko pošiljatelju. Pisno sporočilo iz prejšnjega odstavka mora vsebovati obvestilo o posledicah takega vročanja."
    },
    {
        "role": "assistant_3",
        "message": "UPB?  Uradni list, tu sn jaz našel člene.  Pač, imamo sporočilo o prispelem pismu. Pošiljatelja sn že zgoraj napisal."
    },
    {
        "role": "assistant_7",
        "message": "@assistant_3, pri zakonih oz. predpisih je vedno potrebno iti npr. na http://zakonodaja.gov.si/ in preveriti, če so bile kake spremembe. Zadnja sprememba pri ZPP je bila objavljena v uradnem listu 45/2008 plus še par zadev, o katerih je odločalo Ustavno sodišče RS."
    },
    {
        "role": "assistant_8",
        "message": "(Mici: z ZPP misliš na ZUP?)"
    },
    {
        "role": "assistant_3",
        "message": "@assistant_7, torej mi garantiraš, da je tako? Ker ne mislimo zastonj človeka domu vlačit, samo zato, da bo čimprej plačal polovičko."
    },
    {
        "role": "assistant_2",
        "message": "UPB = Uradno prečiščeno besedilo. Lahko jih je tudi več, gledaš pač zadnjega.  Ali pa vsaj neuradno prečiščeno besedilo.  Brez tega moraš bit kar zavzet, da iz vseh popravkov sestaviš dejansko veljavno besedilo zakona."
    },
    {
        "role": "assistant_3",
        "message": "Dejansko sn ugotovo, da bi jih lahko kar poklical. Vam sporočim, kaj zvem."
    },
    {
        "role": "assistant_9",
        "message": "Zakon o pravdnem postopku v uradnem prečiščenem besedilu ((ZPP-UPB3) iz leta 2007 v drugem odstavku 141 člena pravi: Če naslovnik pisanja ne dvigne v 15 dneh, se šteje, da je bila vročitev opravljena na dan, ko je bilo na vratih oziroma v hišnem ali izpostavljenem predalčniku puščeno obvestilo, na kar je treba naslovnika v obvestilu opozoriti.  Link: http://www.uradni-list.si/1/objava.jsp?..."
    },
    {
        "role": "assistant_8",
        "message": "(Lakotnik29: ZPP? Mal sem zmeden, ni mi čisto jasno, kaj ZPP počne v tej temi ...)"
    },
    {
        "role": "assistant_7",
        "message": "Ma, ZPP sm jaz privlekel v temo zato, ker je @assistant_6 napisal: \"če si dobil pošto od sodišča, upravni postopek ipd. se ti nesprejeta pošiljka po 15 dneh vloži v nabiralnik in se šteje, da si jo prevzel na dan izdaje prvega obvestila\", kar pa seveda ne drži.   In po ZPP in po ZUP velja, da se odločbe vročajo osebno in se kot rok vročitve šteje 16. dan od prejema obvestila v nabiralniku, s tem, da ti morajo 16. dan tudi pustiti odločbo v nabiralniku. Sm pa napisal ustrezne člene in za ZPP in za ZUP."
    },
    {
        "role": "assistant_10",
        "message": "..., s tem, da ti morajo 16. dan tudi pustiti odločbo v nabiralniku.  V citiranem besedilu piše \"... po preteku tega roka.\" Da ne bo kdo preveč vesel, če 16. dan ne bo obvestila po pošti..."
    },
    {
        "role": "assistant_8",
        "message": "@assistant_10: razloži, kaj si mislil s tem."
    },
    {
        "role": "assistant_3",
        "message": "@assistant_7, je kot praviš. Tudi tam so potrdili , da se začne 16 dnenvni rok po preteku 15 dni na pošti."
    },
    {
        "role": "assistant_11",
        "message": "Torej, če sem sedaj pravilno sklepal po vseh prebranih prispevkih se pošiljka šteje za vročeno od dneva, ko jo prevzame prejemnik na pošti oz, če jo prejemnik ne prevzame poštar pošiljko odloži v nabiralnik po 16ih dneh od poskusa prve vročitve? Od tega dne dalje ima prejemnik 8 ali 16 dni časa, da plača polovičko?  V mojem primeru: V sredo 18.1.2012 je poštar skušal vročiti kazen mestnega redarstva. Ker me ni bilo na naslovu je v nabiralniku pustil obvestilo. V sredo 1.2.2012 ali četrtek 2.2.2012 bo poštar kazen odložil v nabiralnik. In potem imam čas, da plačam polovično kazen do srede 8.2.2012 ali četrtka 9.2.2012 (odvisno kater dan odloži kazen v nabiralnik). Torej lahko mirne vesti plačam polovično kazen 5.2.2012?"
    },
    {
        "role": "assistant_12",
        "message": "Če ti na Hrvaškem napišejo listek lahko mirno ignoriraš, saj te ne bodo iskali v Sloveniji (se nam je zgodilo leto nazaj, predlagal nam je hotelski receptor.). Sicer je malo večji problem, če ti avto odpelje pajek"
    },
    {
        "role": "assistant_11",
        "message": "So bli kar ljubljanski redarji"
    },
    {
        "role": "assistant_13",
        "message": "V sredo 1.2.2012 ali četrtek 2.2.2012 bo poštar kazen odložil v nabiralnik. Meni se zdi, da tega ne bo naredil. Rok ti pa začne vseeno tečt."
    },
    {
        "role": "assistant_14",
        "message": "Seveda bo naredil to, saj mora po zakonu! Odkar je ta zakon, jaz nikoli ne hodim iskati kazni na pošto, ker ni treba. Rok za pritožbo začne veljati z dnem, ko ti pusti poštar odločbo v nabiralniku."
    },
    {
        "role": "assistant_15",
        "message": "Tako je, kot je že nekdo zgoraj napisal.  Rok, ki se tiče vsebine priporočenega pisma (sodišče, upravna enota ...) začne teči, ko ti prejmeš pismo v roke (oz. v nabiralnik).  To se pa zgodi lahko v treh možnih primerih:  1. ko poštar vroči pismo tebi osebno (zahteva podpis)  2. ko dvigneš pismo na pošti (zahteva se podpis) na podlagi obvestila, ki ti ga poštar vrže v nabiralnik, ker te ni bilo doma  3. ko poštar pismo vrže v nabiralnik (podpis ni potreben) ko rok za prevzem pisma na pošti poteče"
    },
    {
        "role": "assistant_11",
        "message": "Super. Hvala!"
    }
]