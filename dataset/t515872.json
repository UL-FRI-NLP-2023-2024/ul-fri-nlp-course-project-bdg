[
    {
        "role": "user",
        "message": "Sam se zanimam za nadaljevanje študija na FRI. Zanima me, ali ima kdo izkušnje z obema programoma. Torej v čem se razlikujeta, kakšno znanje pridobiš in na kakšnem znanju je povdarek? Kako je z možnostjo zaposlitve glede na UNI vs. VSŠ? Predvsem me zanima programiranje oziroma razvoj programske opreme. Pravtako nisem pristaš teoretičnega znanja, ampak rajši vidim več vaj, seminarskih, kot pa na koncu samo nek \"teoretičen\" izpit. Kater program mi priporočate?  Hvala."
    },
    {
        "role": "assistant_0",
        "message": "Nadaljevanje študija? Kaj si pa že doštudiral? Izberi VSŠ - je malenkost lažji, znanje pa pridobiš na obeh stopnjah _približno_ isto. Ko boš končal boš imel iste možnosti za zaposlitev kot nekdo iz UNIja - realnost je, da po končanem faksu ne znaš skoraj nič (naj si bo to uni ali vsš - razen, če si samoiniciativen že med samim študijem)."
    },
    {
        "role": "user",
        "message": "Sedaj zaključujem 4.letnik na PEF smer Matematika in računalništvo. Vendar me delo v šoli več ne privlači, me je pa pritegnilo računalništvo. Predvsem bi šou študirat na FRI zaradi reference ter seveda novega znanja. Ker na PEFu imaš programiranja skoraj še manj kot na kakšni srednji tehnični šoli. In mislim, glede na to da sem kar samoiniciativen, bi lahko veliko odnesel od FRIja, predvsem zato, ker bi se učil za znanje in ne samo za ocene."
    },
    {
        "role": "assistant_1",
        "message": "a ne greš v tvojem primeru tko al tko na drugo stopnjo, kjer pa ni več vsš in uni, ampak je samo en program?"
    },
    {
        "role": "user",
        "message": "Ja lahko grem tudi direkt na 2. stopnjo, ampak nevem kakšno predznanje je potrebno. Sicer sem si šel sedaj pogledat program za 2.stopnjo in vidim, da je veliko predmetov, ki so se izvajali že na 1.stopnji (razlog je prav v temu, da grejo sem lahko študirat tudi študenti drugih fakultet), je pa res, da v enem predmetu zajemaš veliko več snovi. Recimo pri programiranju vidim da se v enem semestru naučiš dva jezika in osnovno delo s podatkovnimi bazami. Tako da, glede na to, da imam kar dobro osnovnja znanje programiranje (predvsem zaradi samoiniciative) bi načeloma lahko razmišljal tudi v tej smeri.  Ima kdo izkušnje z 2. stopnjo?"
    },
    {
        "role": "assistant_2",
        "message": "Če se ti gre bolj za praktični del, potem je VSŠ prava izbira zate (UNI smer boš drgnil tisto teorijo za izpite še pa še). V bistvu je UNI smer bolj namenjena bodočim profesorjem (seveda tudi za druge, da ne bo pomote, ampak dejstvo je da je na UNI smeri povdarek na teoriji, VSŠ pa bolj na praksi) :)"
    },
    {
        "role": "user",
        "message": "Torej s prakso predvidevam da delaš več na vajah, da uporabljaš to znanje ki ga pridobiš na predavanjih. Na predavanjih potem ne jemlješ samo neke \"brezvezne\" teorije?"
    },
    {
        "role": "assistant_2",
        "message": "Tako je, več vaj, več praktičnih primerov, več guljenja :)  Mislim da na predavanjih še vseeno imaš teorijo, vendar na vajah imaš večji povdarek na ... no vaji :D  Več pa naj ti kdo drug pove, ki je obiskoval po možnosti oba programa :)"
    },
    {
        "role": "assistant_3",
        "message": "@assistant_2 je 23. apr 2012 ob 14:19 izjavil:Če se ti gre bolj za praktični del, potem je VSŠ prava izbira zate (UNI smer boš drgnil tisto teorijo za izpite še pa še). V bistvu je UNI smer bolj namenjena bodočim profesorjem (seveda tudi za druge, da ne bo pomote, ampak dejstvo je da je na UNI smeri povdarek na teoriji, VSŠ pa bolj na praksi) :)  Kje si pa profesorje najdu!? Profesor bo 1 izmed 1000, ki bo diplomiral na UNI. Se, ce bi rekel, da je za bodoce direktorje bi verjetno bolje zadel.   Point UNI studija je, da ti predstavi spekter orodij in problemov, ki ti dajejo neko osnovo, ki pa jo moras potem seveda nadgraditi se s prakticnimi izkusnjami. Vcasih je pomembno tudi poznavanje teorija, da lahko stvari dobro izpeljes v praksi. Dobri programerji znajo povezati obe stvari skupaj. Seveda pa lahko taksno znanje tudi nekdo, ki hodi na VSS, ampak potem more te stvari predelati v lastni reziji."
    },
    {
        "role": "assistant_4",
        "message": "Pa seveda je to, da se na UNI sam guli teorija na VSŠ pa se praktično \"dela\" popolna neumnost - v praksi se izkaže da UNIjevci na marsikaterem področju sprogramirajo kaj več zahtevnejšega in so tako bolj pripravljeni za delo. Guljenje GUIjev v Motifu ti pač v službi (če to hočeš) ne pomaga kaj dosti ;)  Je pa res, da če te računalniška znanost ne zanima kaj preveč in hočeš sam pildek, je bolje za tebe da greš na VSŠ - izpiti so tam veliko bolj šablonski in bližje vajam, lažje jih je narediti in še najpomembneje - ne boš zasedal mesta na UNI in težil ljudem, ki se dejansko hočejo kaj naučiti."
    },
    {
        "role": "user",
        "message": "@assistant_4 je 23. apr 2012 ob 14:35 izjavil:Je pa res, da če te računalniška znanost ne zanima kaj preveč in hočeš sam pildek, je bolje za tebe da greš na VSŠ - izpiti so tam veliko bolj šablonski in bližje vajam, lažje jih je narediti in še najpomembneje - ne boš zasedal mesta na UNI in težil ljudem, ki se dejansko hočejo kaj naučiti.  Torej ni mi samo zaradi listka, ampak se hočem čim več stvari naučiti, ki jih dejansko lahko potem uporabiš. Tvoj argument  UNIjevci na marsikaterem področju sprogramirajo kaj več zahtevnejšeg me je tako samo bolj pritegnil k UNI."
    },
    {
        "role": "assistant_2",
        "message": "Glej če si samoiniciativen, kot praviš da si, pa če te programiranje pritegne, potem boš na faksu povzel res da kar nekaj znanja, ampak, moraš se zavedati da ti faks kot tak sam ne bo dal vsega potrebnega znanja za naprej. Ker te pa pritegne programiranje pa verjamem da boš še zraven vaj ki jih boš dobil tekom študija še kaj sam sprogramiral :) Ne zanašaj se povsem na to, da boš na kateri koli študijski smeri več odnesel če boš delal samo vaje pri predmetih. (pa čeprav vem, da se jih kar nekaj tu gor ne bo z mano strinjalo)  Tako ti bi svetoval: Če bi raje čim lažje glede teorije na izpitih skozi prišel, potem se vpiši na VSŠ program, če bi rad zraven še teorijo gulil pa se vpiši na UNI program. Pač odvisno je koliko ti paše ta teorija (sam praviš da ti ni do tega, ampak who am i to judge :) ). Glede na to da si kot praviš samoiniciativen ne boš zgrešil kamor koli boš se vpisal :)"
    },
    {
        "role": "user",
        "message": "No glede teorije in nekaterih predmetov kot so OARS ipd. se moram tudi pozanimati, če bi se mi priznali kateri iz mojega faksa. Glede na to, da smo recimo pri OARSi imeli profesorja iz FRIja, uporabljali isto knjigo od Kodeka itd. V tem primeru sploh nebi razmišljal in bi izbral kar UNI."
    },
    {
        "role": "assistant_2",
        "message": "Za to pa najbolje da greš na referat FRIja vprašat (ali pa jim pišeš email) :)"
    },
    {
        "role": "user",
        "message": "Sem jim pisal mail. Upam samo, da so kaj bolšji in hitrejši kot na našem referatu."
    },
    {
        "role": "assistant_5",
        "message": "Zakaj? Se pa maš cajt!"
    },
    {
        "role": "assistant_6",
        "message": "naj mi lepo prosim kak frijevec, ki je uspešno naredil prva dva letnika UNI, pove, kakšen je 2. letnik po težavnosti napram 1.  ker 1. mi je za enkrat dokaj lahek, za 2. pa govorijo da je \"real deal\""
    },
    {
        "role": "assistant_4",
        "message": "(Jaz sem naredil FRI UNI stari 4-letni program).  Načeloma je tako - kot je 1. letnik (bil) \"Osnove matematike\" je 2. letnik (bil) \"Osnove računalništva\" - naučiš se kako računalniki dejansko delajo na različnih nivojih. Načeloma se meni ni zdel opazno težji, je pa fora v tem, da pa moraš za veliko predmetov že imeti podlago s 1. letnika, kjer večina tistih ko so se komaj šlepali čez pogoje pogrne. Druga stvar je, da tu komaj ugotoviš, če sploh imaš kakšno žilico za tech in razumevanje teh stvari - čez programiranje in matematiko prvega letnika se da prišlepati, sam večino predmetov pa moraš vsaj malo razumeti (tu je predvsem ARS, ki se ga je težko prešlepati če ne razumeš kako dela in trivialn če razumeš).  Tako večina ljudi odleti kot starih gat zaradi grehov s prvega letnika (delati pol izpitov 1. in celoten 2. letnik je ubijalsko, še posebej ker večina tistih ki si je toliko izpitov pustila ni bila med najbolj bistrimi v letniku), zahteva, da pa moraš razumeti predmete pa večinoma pokopa ostale. Če ti to ni problem, ne boš imel težav. Nasledji letniki so sicer bili še težji, razlika je bila le v tem, da so študenti, ki so tako dolgo ostali, ponavadi bili dovolj sposobni se naučit in (za silo) razumet potrebno snov."
    },
    {
        "role": "assistant_7",
        "message": "Delal sem FRI VSŠ, prav tako stari program. Po mojem mnenju na VSŠ pridobiš več praktičnih izkušenj, na UNI pa več teorije. Je pa tudi na VSŠ precej velik osip v prvem letniku."
    },
    {
        "role": "assistant_8",
        "message": "Se mi zdi da sta najbolj točno povedala @assistant_3 in @assistant_4. FRI UNI program je dejansko računalništvo in informatika, kjer programiranje ni v prvem planu in to mogoče nekatere zavede. UNI program je predvsem za tiste, ki si želijo postavit neke široke temelje, na katerih lahko potem gradijo na 2. stopnji in naprej. FRI VSŠ pa je za tiste, ki bi se radi nekaj hitreje naučili in prej začeli z delom v podjetju. Programiranje kot tako pa se lahko naučiš sam kadarkoli."
    },
    {
        "role": "assistant_6",
        "message": "@assistant_4 je 13. maj 2012 ob 18:11 izjavil:... hvala"
    },
    {
        "role": "assistant_9",
        "message": "@assistant_7 je 13. maj 2012 ob 18:12 izjavil:Delal sem FRI VSŠ, prav tako stari program. Po mojem mnenju na VSŠ pridobiš več praktičnih izkušenj, na UNI pa več teorije. Je pa tudi na VSŠ precej velik osip v prvem letniku.   To je navadna neumnost. Na UNI FRI dobiš dovolj praktičnih izkušenj, saj ti od 3. letnika naprej pri vsakem predmetu nabijejo vsaj eno seminarsko. Vsaj v mojih letih so jo. In seminarske so bile kar obsežne. In večina seminarsk ni bila teoretična. Ampak dobesedno program.  Tako da to bluzenje med VSŠ in UNI je popolnoma brez zveze.  In ja, ne boš se naučil kako v kakem slovenskem podjetju obvladujejo procese projekta in dela (predvsem zato ne, ker jih večina ne). Če si brihten, za to rabiš en mesec in si noter.  Če se ti ljubi študirat, te zanima in si povprečno inteligenten, izberi UNI. Če boš kdaj iskal službo v tujini, boš imel več možnosti."
    },
    {
        "role": "assistant_7",
        "message": "Več vaj. Več prakse. Vsaj tak občutek sem dobil, ko sem še študiral."
    },
    {
        "role": "assistant_1",
        "message": "@assistant_6 je 13. maj 2012 ob 18:06 izjavil:naj mi lepo prosim kak frijevec, ki je uspešno naredil prva dva letnika UNI, pove, kakšen je 2. letnik po težavnosti napram 1.  ker 1. mi je za enkrat dokaj lahek, za 2. pa govorijo da je \"real deal\"  kar se mene tiče (govorim za stari uni program)  1. letnik je lahek, večinoma je itak ista snov kot na maturi + osnove programiranja, edino kar je novo so diskretne strukture, linearna algebra in pss  2. letnik je najtežji, praktično vse je nova snov, par izpitov je zanalašč oteženih, par predmetov ma zanič uradno literaturo in/ali razlago  3. in 4. sta pa spet veliko lažja, dosti snovi se prekriva s prejšnjimi letniki, večinoma ni podjebavanja pri izpitih, pri dosti predmetih je na izpitu praktično nemogoče past in jih ubistvu narediš s seminarsko"
    },
    {
        "role": "assistant_10",
        "message": "Sam sem se letos vpisal na program VSŠ, saj se nisem prijavil na 5. predmet matematike, v srednji šoli sem bil odličen, vendar nimam nekih znanj računalništva, sem pa zagrizen in motiviran, zanima me če lahko po VSŠ nadaljuješ na 2. stopnjo bolonjskega programa oz. če kdo ve kakšne so omejitve, saj mislim da jih sprejmejo cca 80, zanima me zgolj informativno.  lp"
    },
    {
        "role": "assistant_11",
        "message": "itak da lahko. ce bodo omejitve, bodo pač sprejemci, ni omejitev.  poznam sicer par vsšjevcev (stari program), ki pravijo, da ne mislijo iti na 2. stopnjo, ker nebi z njo nič pridobili."
    },
    {
        "role": "assistant_12",
        "message": "neglede na to, ali greš na smer uni ali vsš, se lahko potem vpišeš na 2. bolonjsko stopnjo. Mislim, da bodo jeseni neki sprejemci, česar prej ni bilo."
    },
    {
        "role": "assistant_13",
        "message": "Dober večer,    kot nek pravdober gimnazijec me zanima, ali se danes bolj splača vpisati na VSŠ ali UNI program. Od naravoslovja me razne biologije in kemije ne zanimajo (ker je to sama piflarija), no me pa bolj pritegneta recimo informatika in računalništvo. Od družboslovja me pa recimo zanima družbena geografija, zgodovina, dobro govorim tudi ruščino. Ker pa je kakor je, sem se odločil da bom šel naprej na FRI. Tu pa nevem - ali bi šel na VSŠ program ali na UNI? Matematika mi gre vredu (4), Informatiko se tudi učim, je pa problem glede fizike - imeli smo namreč zbeganega, nesposobnega (ne, krivda res ni bila na naši strani) profesorja, ki za moje pojme sploh nikakor ne bi smel biti profesor. Dejansko nevem koliko sem odnesel od fizike, ampak imam občutek da krepko manj kot bi na drugih šolah. Zadevo sem sicer zdelal brez problemov, vendar v glavi veliko ... In tukaj pridem do dileme - šel bi na UNI, vendar sem v dvomih ravno zaradi povedanega (ja, fizika).   Imam pa raje prakso in manj učenja, vendar bo stopnja izobrazbe nižja (posledično tudi nižja plača) - kakšne so možnosti zaposlitve VSŠ proti UNI? Magisterija naprej (sem 90% prepričan) ne bom šel, ker nočem zabiti pol življenja pred zvezki. Osebno se bolj nagiban na VSŠ, bi bil pa vesel vaših mnenj o FRI; Kako je sedaj, ko je bila zgrajena nova stavba? Kako je z zaposlitvijo po faksu? Kakšni so ljudje na faksu - je sploh kakšna punca tam haha .... Kakšna je družba; Če sem iskren nočem nekih league of legends multiplayer geekov okoli sebe, ki še v šolah to otročarijo nabijajo.... Koliko prostega časa vam ostane? Koliko ur na dan ste na faksu itd...........  In še - razlika med predmetnikom FRI in VSŠ - na VSŠ recimo ni fizike ... Kaj pa ostalo?   Hvala  Lp"
    },
    {
        "role": "assistant_14",
        "message": "Fizika naj te ne skrbi, ker je eden izmed lažjih predmetov na UNI. Nova stavba je super, svetli prostori, v vsaki učilnici dva projektorja etc. čeprav urniki še vedno niso idealni, a v tretjem letniku je to pač tudi posledica izbirnih predmetov. Z zaposlitvijo je odvisno od tebe. Če boš prišel s faksa brez izkušenj in lastnih projektov ni važno ali si VSŠ ali UNI, te ne bo čakala za prvim ovinkom. Če se pa znajdeš in začneš že med študijem kje čez poletje delat imaš pa kar lepe možnosti potem.   Folk je zelo različen. Punc je minimalno, na oko 20-30 od 150 vpisanih v prvem letniku, pa še ta številka se če redno delaš do 3. letnika precej zmanjša. Je pa zdaj tako kemija zraven, tam jih je pa precej več. Verjetno je nadpovprečno število geekov glede na ostale fakse, ampak med 150 ljudmi v prvem letniku že najdeš družbo, ki ti ustreza. Prostega časa je odvisno od letnika. V prvem dovolj, drugi je težji, v 3. pa je (vsaj zaenkrat) precej dela doma na projektih, ki se jih dela pri večini predmetov. Meni rata naredit še kakšno stvar za firmo, kjer delam prek študenta, pa še za hobije ostane, tako da ni krize.   Na faksu si 25 ur na teden, če hodiš na vse, s tem da se v vsakem semestru najde kakšno predavanje, ki ga lahko mirne vesti spustiš. Predmetnika na VSŠ ne poznam točno, hudih razlik ni, je pa po izkušnjah kolegov, ki so se prepisali na VSŠ manj zahteven."
    },
    {
        "role": "assistant_15",
        "message": "Po kateri logiki bo med poletjem lažje dobil delo kot pa pozneje z diplomo v roki?"
    },
    {
        "role": "assistant_14",
        "message": "Status."
    },
    {
        "role": "assistant_16",
        "message": "pozabi fiziko, jaz sem jo imel 2 v srednji šoli, pa sem z malo matranja uspel tudi pri prof. Osredkarju izdelat (mogoče je takrat bil izpit kar malce težji kot zdaj). Srednješolski učitelji fizike ... ja don't get me started (na kratko: kdor zna, gre delat; kdor ne zna, gre učit; kdor pa ne zna učit, je pa pedagog). naj se nihče ne počuti ogroženega zaradi zadnjega stavka, sem tudi sam v teh vodah, zato si lahko privoščim samokritiko.  Pozabi na to, da ne boš zabil pol življenja za zvezki, ker ga boš za zaslonom, če boš želel narest kaj iz sebe. FRI je težek faks, če ga želiš izkoristit. Sicer je lahek faks in se ga da izdelat s par ponavljanji in veliko jokanja pri asistentih. Izkoristi že prvi dan in začni delat na problemih. Pojdi do profesorjev, asistentov in jih sprašuj, zato s(m)o tam. Začni delat na stvareh, za katere nimaš pojma, kako jih boš rešil. To ti bo dalo dodano vrednost.   Verjetno je najpomembnejši faktor na faksu, kakšne sošolce si izbereš za svoj ožji krog. Če si boš izbral folk, ki mu je vse doma priskrbljeno in malo sanjarijo o kvazi resnih problemih, nimajo pa zicledra, da bi izpeljali vsaj domače naloge in seminarje ter izpite (+ delali na lastnih nedosegljivih idejah), potem te lahko obratna stran hitro povleče notri in tudi sam začneš dojemat faks kot največje zlo in nepremagljivo oviro (kar FRI pač ni). Vse je v \"attitude\". Če verjameš vase in pač drmaš problem dokler ga sam ne zastopiš (ne \"načeloma 2 uri ampak mi še vedno ni jasno\", temveč \"dokler mi ni jasno\"), potem lahko rešiš vse in postaneš odličen zaposljiv in super diplomant.  Zdaj pa pojdi gledat osnovne naloge pri prog 1 in se začni učit. Znanja ni nikoli premalo. Go."
    },
    {
        "role": "assistant_17",
        "message": "+@assistant_16  Ne govori, da je fri lahek faks. Zakaj se pa potem veliko študentov iz fri-ja ali pa fmf-ja prepiše na pef na mat-rač? še čisto vsako leto se na pef vpiše veliko tistih, ki so že obiskovali vsaj eno leto fri ali pa fmf... Imam pa tudi občutek, da je na fri-ju kar nekaj profesorjev, ki so nezadovoljni tukaj v slo, in si potem mečejo polena pod noge med sabo in se potem znašajo nad študenti. Nekateri od njih potem pridejo še učit na pef katerega od strokovnih računalniških predmetov, in potem še pedagoško smer \"dajejo v nič\" in nas stalno primerjajo z študenti iz fri-ja. Le kaj za vraga so oni več, da lahko sploh govorijo o pedagoškem faksu?"
    },
    {
        "role": "assistant_15",
        "message": "Kot champions league in europa league. Tisti ki izpadejo v CL (pa so vseeno dovolj dobri) gredo potem igrat v europa league, kjer v večini primerov ravno nekdo izapdel iz CL zmaga pokal."
    },
    {
        "role": "assistant_16",
        "message": "@assistant_17 je 9. nov 2014 ob 10:11 izjavil:+@assistant_16  Ne govori, da je fri lahek faks. Zakaj se pa potem veliko študentov iz fri-ja ali pa fmf-ja prepiše na pef na mat-rač? še čisto vsako leto se na pef vpiše veliko tistih, ki so že obiskovali vsaj eno leto fri ali pa fmf... Imam pa tudi občutek, da je na fri-ju kar nekaj profesorjev, ki so nezadovoljni tukaj v slo, in si potem mečejo polena pod noge med sabo in se potem znašajo nad študenti. Nekateri od njih potem pridejo še učit na pef katerega od strokovnih računalniških predmetov, in potem še pedagoško smer \"dajejo v nič\" in nas stalno primerjajo z študenti iz fri-ja. Le kaj za vraga so oni več, da lahko sploh govorijo o pedagoškem faksu?   Si prebral moj post, ali si samo udaril nazaj na neko žogo lastne travme, ki nima veze s tem, kar sem jaz napisal OPu? Preberi še enkrat. BTW, profesorji, ki učijo fiziko na gimnazijah NISO iz pefa, ker ne moreš učit maturitetnega predmeta s to izobrazbo (razen na strokovnih šolah in še par trikov, ki so bolj kot ne grey area slovenskega šolstva v stilu \"saj učenci v tem razredu ne bodo vzeli fizike na maturi\").  Če te pa ravno zanima ta offtopic (in s tem končujem tole mlatenje slame o pefu): Veliko študentov se iz fmfja in in frija prepiše na pef, ker pač fmf in fri nista zanje. Sprijaznimo se s tem, ne moreš dobit 200 state-of-the-art inženirjev na leto v tako majhni državi.  Tvoji občutki o FRIju so popolnoma napačni. Koliko profesorjev poznaš osebno? Se mi zdi, da to tvoje mnenje sploh nima veze s tem, kar sem jaz zgoraj napisal. Če te nekaj boli, pridi k meni na kavo, se lahko pogovoriva. ampak tole nima nobene veze z OPovim vprašanjem o FRIju. in KJE si našel pef v mojem mnenju btw?  Sicer pa poznam tudi nekaj Pefovcev, ki so končali to veleopevano smer in jo dajejo bolj v nič kot kdorkoli drug, ki ga poznam. Spet drugi so taki faliranci, da se zjokaš ob poslušanju \"zakaj pa imamo sploh ta dva predmeta iz računalništva, saj tega ne bom potreboval\". Verjetno je mnenje prvih visoko odvisno od reakcij drugih omenjenih. Samo kot zanimivost ..."
    },
    {
        "role": "assistant_17",
        "message": "+@assistant_16  No, saj vidim, da res nima zveze moje mnenje s tvojim komentarjem. ;) Sem pač odreagiral, tako kot sem. Se mi pa vseeno zdi neumno, da nekdo žali svojo smer, na katero je hodil. S tem samo pluva v lastno skledo. Seveda so moji občutki o FRI-ju lahko napačni, saj nisem gor hodil, ampak sem pa poznal nekaj študentov gor, ki jim mogoče ni šlo najbolje pri študiju, pa so mogoče zato govorili tako o profesorjih. Poznam pa tudi hčerko enega izmed profesorjev na FRI-ju, pa ko sem se z njo videl na kavi, je povedala marsikaj o ozadju dogajanja na fakulteti za računalništvo LJ. Zato tisti stavek o nezadovoljstvu profesorjev temelji ravno na tem dejstvu.  Drugače pa smo mi iz PEF-a usposobljeni za delo v osnovni šoli in na srednjih poklicnih šolah, kjer matematika ali računalništvo/informatika nista maturitetna predmeta. Drugače pa daleč od tega, da tudi sam mislim, da je na naši smeri MAT-RAČ vse idealno. Daleč od tega."
    },
    {
        "role": "assistant_13",
        "message": "Torej je VSŠ lažji. To je torej to :D Hvala za odgovore. Ne bi se branil še kakšnega mnenja.   Zanima me kako sploh zgleda učenje, laboratorijske vaje na tem faksu? Kakšna je \"hitrost dela\" - mislim, ali nekdo ki NE prihaja iz neke srednje šole, ki je temeljila na računalništvu lahko sproti dela pri urah?"
    },
    {
        "role": "assistant_16",
        "message": "vsak lahko sproti dela pri urah, v kolikor ne izostaja od predavanj in vaj. Največji problem imajo \"ekspertni\" frajerji, ki preskočijo 2 meseca, ker jim je prelahko, nato pa se ne zmorejo vključit nazaj, ker jim je pretežko. Brez skrbi, zmogel boš, če se boš le malo trudil."
    },
    {
        "role": "assistant_13",
        "message": "Zakaj pa jih potem toliko pade, se prepiše, če je ta faks tako \"lahek\"? S tem ne mislim teh, ki so tam zato da mešajo zrak (ali ekspertni frajerji po tvoje :) ).  @assistant_16 na katero šolo si prej hodil - navadno (splošno gimnazijo) ali tehniško?"
    },
    {
        "role": "assistant_16",
        "message": "@assistant_13 - zato, ker ta faks NI za veliko ljudi, ki se vpišejo. \"Padejo\" nekateri, ki obupajo (e.g. imajo prevelik ego, mislijo, da faksa ne potrebujejo itd); spet drugi, ki pač faks ni zanje (tukaj lahko splitamo v neskončnost kaj to pomeni, pa nima veze).  Na klasično gimnazijo sem hodil. Latinščina FTW - pomaga pri učenju Jave pa to ;)"
    },
    {
        "role": "assistant_18",
        "message": "@assistant_13 je 15. nov 2014 ob 16:50 izjavil:Zakaj pa jih potem toliko pade, se prepiše, če je ta faks tako \"lahek\"? S tem ne mislim teh, ki so tam zato da mešajo zrak (ali ekspertni frajerji po tvoje :) ).  @assistant_16 na katero šolo si prej hodil - navadno (splošno gimnazijo) ali tehniško?   Ker veliko od teh ljudi je mnenja, da ce jim je vsec cele dneve sedet za PCjem in nabijat WoW, da potem je sigurno studij racunalnistva zanje."
    },
    {
        "role": "assistant_19",
        "message": "Poznam kar nekaj tipov, ki so obupali nad študijem, ker so bli od jutra do večera na faksu."
    },
    {
        "role": "assistant_17",
        "message": "+@assistant_19 dvomim, da so obupali zaradi tega. pomoje so prej obupali zaradi težavnosti in tega, ker mogoče sami niso bili sposobni več slediti, torej je šlo za njih prehitro vse in so se izgubili v tem ter pustili."
    },
    {
        "role": "assistant_16",
        "message": "jaz ne poznam skoraj nikogar od študentov, razen študentov, ki delajo v labih, ki bi bili na faksu od jutra do večera. Če nas pointaš na njihove profilne slike, ti lahko z gotovostjo zatrdim, ali so ti govorili resnico, ali ne :)"
    },
    {
        "role": "assistant_19",
        "message": "Obe opciji sta mozni"
    },
    {
        "role": "assistant_20",
        "message": "Eh, to se spomnim, da sem bil nekajkrat po cel dan na faksu - ker so nekateri profesorji tako prismuknjeni, da dajo kolokvije zjutraj IN zvečer. Kot vozač pa ne morem kar tako \"skočiti\" domov vmes..."
    },
    {
        "role": "assistant_11",
        "message": "kaksna pa je razlika med vsš in uni?"
    },
    {
        "role": "assistant_21",
        "message": "V globini razumevanja podležnih konceptov. Po domače povedano, na UNI gre nekaterim v nos količina in zahtevnost \"teorije\" katere vrednosti še me vidijo in ne razumejo in se zato zavestno odločijo za smer, kjer je več spoznavanja že znanih receptov in rešitev ter manj razumevanja zakaj delujejo.  Nobena smer pa ni sama po sebi bolj \"zaposljiva\". Na koncu boš \"prodal\" samo to, kar boš v tem času tudi sam naredil. Boš pa z osnovo UNI imel mnogo več potenciala za karierno doseči več."
    },
    {
        "role": "assistant_22",
        "message": "Z bolonjskim sistemom razlika med UNI in VS postaja cedalje bolj zamegljena in ohlapna; scasoma pa bo najbrz tudi razvrednotena. Ce bos zelel pridobiti VII. stopnjo izobrazbe (raven starega UNI programa), bos moral v vsakem primeru delati bolonjski magisterij.   Malo kruto receno.. Ce ne prej, bo razlika izginila, ko bodo/mo pomrli vsi stari diplomanti oz. podiplomanti. :)"
    },
    {
        "role": "assistant_23",
        "message": "@assistant_21 je 16. nov 2014 ob 12:28 izjavil:V globini razumevanja podležnih konceptov. Po domače povedano, na UNI gre nekaterim v nos količina in zahtevnost \"teorije\" katere vrednosti še me vidijo in ne razumejo in se zato zavestno odločijo za smer, kjer je več spoznavanja že znanih receptov in rešitev ter manj razumevanja zakaj delujejo.   Lahko bi rekli: približno taka kot med poklicno srednjo šolo in gimnazijo. To seveda zakomplicira Bolonjski sistem, če niso dobro izvedli prevedbe."
    },
    {
        "role": "assistant_22",
        "message": "@assistant_23 Kar si napisal, niti priblizno ne drzi. Kaksna je sploh \"poklicna srednja sola\"? Mogoce se je v zadnjih letih kaj spremenilo. Navedes en primer? Si mogoce mislil srednje strokovno oz. tehnisko izobrazevanje ali 3 letno poklicno? Ce slednje, potem zagotovo ne bo drzalo. Namrec razlika - v zahtevnosti in kolicini snovi - med gimnazijo in poklicnim izobrazevanjem je zagotovo precej vecja, kot pa med VS/UNI programi."
    },
    {
        "role": "assistant_24",
        "message": "Sem 3. letnik srednje ekonomske šole in razmišljam o vpisu na FRI, ko končam. Uspeh imam pravdober. Se mi splača garati za splošno maturo, da grem na faks, ali se raje vpišem na visoko šolo? Koliko imam sploh šans, da bom sprejet na katero od obeh?"
    },
    {
        "role": "assistant_25",
        "message": "Za FRI VSŠ ne potrebuješ splošne mature, za UNI bi pa moral narediti 5. predmet (mislim da FRI zahteva matematiko) iz splošne mature. Kar se tiče omejitev so na FRI-ju blazno nizke (zato pa potem v 1. letniku naredijo čistko), tako da s pravdobrim bi najbrž prišel gor."
    },
    {
        "role": "assistant_24",
        "message": "@assistant_25 je 3. feb 2015 ob 21:36 izjavil:Za FRI VSŠ ne potrebuješ splošne mature, za UNI bi pa moral narediti 5. predmet (mislim da FRI zahteva matematiko) iz splošne mature. Kar se tiče omejitev so na FRI-ju blazno nizke (zato pa potem v 1. letniku naredijo čistko), tako da s pravdobrim bi najbrž prišel gor.  Hvala za odgovor. Torej je za UNI matura ista kot za VSŠ, le da ima UNI še matematiko? Na šoli nam še nič niso povedali, zato nimam pojma, sorry."
    },
    {
        "role": "assistant_11",
        "message": "za uni rabiš met 5. predmet. poznam pa folk z vsšjem in jih čist nič ne vleče na uni, če bi imeli še eno šanso (stari uni, vsš to). itak je od tebe odvisno na koncu."
    },
    {
        "role": "assistant_26",
        "message": "glede na prejšne informacije, ne boš. Matematike se načeloma ni potrebno učiti za 5 vsaj ne srednješolske. Na faksu pa srednješolsko matematiko obdelaš v mescu ali dveh. Glede na to da te vse skupaj zanima, bom rekel tako. Računalništvo je en kup matematike na takšen ali drugačen način, včasih malo bolj abstraktno včasih malo bolj direktno. Če se boš vpisala mislim da ravno veliko žurov v prvem semestru ne boš obiskala."
    },
    {
        "role": "assistant_11",
        "message": "poglej si MIT OCW python tečaj in naredi vse vaje in boš bolje pripravljena kot večina. mato se probaj čimveč učit že sedaj, ker boš sicer gagala na faksu oz. bo vsega preveč. imaš knjigo matematika v gimnaziji, kjer je vsa srednješolska mata teorija + naloge. nared vse.  ni tuk problem, da je težko, ampak bolj to, da je preveč dela."
    },
    {
        "role": "assistant_3",
        "message": "Matematika te ne zanima in jo imas komaj 2, hkrati pa hoces iti na faks, kjer je matematika sredisce vsega? Tam se bos morala se enkrat na hitro nauciti celotno srednjesolsko matematiko (ce jo imas 2 prakticno pomeni, da je ne znas) + dohajati ostale stvari sproti. Pa se ljudje ne funkcioniramo tako, da preklopimo iz 1 prestave v 5 v roku leta.  IMO si razcisti, zakaj hoces iti studirati na FRI in kaj te resnicno zanima (pravis, da ne znas matematike in programiranja, kaj te torej pritegne pri tem studiju)."
    },
    {
        "role": "assistant_17",
        "message": "saj je to meni tudi čudno ... kako lahko posameznike zanima računalniška znanost, če ob tem ne znajo matematike?"
    },
    {
        "role": "assistant_27",
        "message": "Zanima me racunalnistvo in programiranje... Ustvarjanje spletnih strani, pisanje aplikacij, resevanje problemov... In to JE racunalnistvo ...ampak(kot sem ze rekla), me skrbi matematika ki jo imam dve. Sama pri sebi tako vem, da ker se nikoli nisem nic ucila ker mi sola ni delala problemov in se je matematika pol zakomplicirala na srednji,ko je vse mal na nivoju ampak kak teden prej se zacnem po mal ucit 1h na dan 2, pa mam dve matematiko.... Vceraj sem tale CEL forum use pregledala... In nekateri mi pravijo da sploh ni problem glede matematike, da je bistvo programiranje nekdo pa mi rece da jo je toliko veliko da me mine vsega...  Moda zaradi tega,ker je programiranje izdajanje ukazov,pisanje kod itd. Matematika je pa čisto računanje ...in žal,da me ne razumeš pri tem..  Npr.fizika... Ne maram računanja, teoretično mi je pa zanimiva galaksija, naravni pojavi in geografija... Pri vsaki stvari ti je lahko vsec le del.. # resno...rekla sem da me zelo zanima racunalnistvo in da me samo skrbi matematika...nisem nikjer rekla,da je ne maram...uredu je,samo nikoli se mi ni dal vzet popoldneva za ucit, sem bla raj na racumalniku."
    },
    {
        "role": "assistant_5",
        "message": "No na Feri imaš v 1 letniku matematiko iz 4 letnika gimnazije + par malenkosti. So celo javno objavljeni izpiti in del gradiv:   http://www.mp.feri.uni-mb.si/osebne/pet... http://www.mp.feri.uni-mb.si/osebne/pet...  pa si lahko pogledaš kaj te čaka."
    },
    {
        "role": "assistant_27",
        "message": "Hvala,bom pogledala:)"
    },
    {
        "role": "assistant_25",
        "message": "V primeru, da ti matematika povzroča težave že v srednji šoli (in to še poklicni), odsvetujem računalniški fax, sploh fri. Računalništvo = matematika. Programiranje = matematika.    @assistant_27 je 12. feb 2015 ob 13:11 izjavil:Moda zaradi tega,ker je programiranje izdajanje ukazov,pisanje kod itd. Matematika je pa čisto računanje ...in žal,da me ne razumeš pri tem..  Npr.fizika... Ne maram računanja, teoretično mi je pa zanimiva galaksija, naravni pojavi in geografija... Pri vsaki stvari ti je lahko vsec le del..   To seveda ni res. Matematika (vsaj na faksu) ni samo računanje, premetavanje neznank sem in tja in izražanje le-teh kot si morda zamišljaš (enako velja za fiziko). Razumevanje - to je bistvo matematike, fizike in programiranja. S tem pa tudi računalniškega faksa (in še kakšnega, za tega to lahko trdim, ker ga obiskujem).  Z močno voljo in trdim delom se slabo matematično podlago iz srednje šole morda da nadoknaditi (na vsš programu, kjer je obveznih matematičnih predmetov malce manj kot na uni-ju), vendar se kar pripravi na zelo močen tempo. Na friju imaš ponavadi dve vrsti ljudi - tiste z boljšo matematično podlago (to so ponavadi gimnazijci) in tiste z boljšo računalniško podlago (zelo pogost pojav Vegovcev). Eno se da kompenzirati (pač na tistih predmetih več delaš), oboje pa IMHO zelo težko."
    },
    {
        "role": "assistant_9",
        "message": "@assistant_27 je 12. feb 2015 ob 13:11 izjavil:Zanima me racunalnistvo in programiranje... Ustvarjanje spletnih strani, pisanje aplikacij, resevanje problemov... In to JE racunalnistvo ...ampak(kot sem ze rekla), me skrbi matematika ki jo imam dve. Sama pri sebi tako vem, da ker se nikoli nisem nic ucila ker mi sola ni delala problemov in se je matematika pol zakomplicirala na srednji,ko je vse mal na nivoju ampak kak teden prej se zacnem po mal ucit 1h na dan 2, pa mam dve matematiko.... Vceraj sem tale CEL forum use pregledala... In nekateri mi pravijo da sploh ni problem glede matematike, da je bistvo programiranje nekdo pa mi rece da jo je toliko veliko da me mine vsega...  Moda zaradi tega,ker je programiranje izdajanje ukazov,pisanje kod itd. Matematika je pa čisto računanje ...in žal,da me ne razumeš pri tem..  Npr.fizika... Ne maram računanja, teoretično mi je pa zanimiva galaksija, naravni pojavi in geografija... Pri vsaki stvari ti je lahko vsec le del.. # resno...rekla sem da me zelo zanima racunalnistvo in da me samo skrbi matematika...nisem nikjer rekla,da je ne maram...uredu je,samo nikoli se mi ni dal vzet popoldneva za ucit, sem bla raj na racumalniku.  Glede na to da si v bistvu zanič v matematiki, ne zgubljaj časa na FRI.  Pojdi v knjižnico, na splet in se nauči programiranja sama. Naredi kake online certifikate (obstaja), pa se prodajaj potem s tem ...  Mogoče sodelovanje na kakem open source projektu ...  Ampak bo to aktualno bolj v tujini kot v Sloveniji. V Sloveniji ti bodo avtomatsko dali nižjo plačo, ker si ženska, in ker nimaš faksa ..."
    },
    {
        "role": "assistant_20",
        "message": "Zaradi stopnje izobrazbe, ne spola. Ne zavajaj."
    }
]