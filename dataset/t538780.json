[
    {
        "role": "user",
        "message": "Zakaj sploh potrebujemo zavod za zaposlovanje, če so samemu sebi namen, moje mnenje je, da bi lahko iz ene sobe vse to vodil.... zaposlenih pa bi bilo le nekaj ljudi, dan danes se da marsikaj preko spleta dogovorit in na tak način bi lahko tud ljudi obveščal, tud če kdo nima interneta doma ima pa e-točke."
    },
    {
        "role": "assistant_0",
        "message": "Res je @user, vse to bi lahko vodil iz ene same sobe. Iz ene same VELIKE SOBE"
    },
    {
        "role": "assistant_1",
        "message": "Po tej logiki bi lahko na podoben način zmanjšali stroške zdravstva in izobraževanja, vendar so odnosi v živo danes še vedno zelo pomembni. Brezposelni (večinoma) niso najbolj srečni, ker ne najdejo dela. Če se jim kdo posveti v živo, je to s psihosocialnega vidika bolj motivirajoče kot nek neoseben stik s spletno aplikacijo. Po drugi strani pa je veliko brezposelnih z najnižjimi stopnjami izobrazbe/starejših, ki žal niso e-pismeni in bi jim takšen dostop do zavoda zmanjšal možnosti za zaposlitev, ki so že tako majhne.  E-družba je kul, ampak ima številne posledice. To, da so ljudje cele dneve doma in v svojem kavču po mojem prepričanju ni koristno za napredek človeštva. Že tako številni mladi mislijo, da je lajkanje in pisanje komentarjev na Facebooku višek kritičnega državljanstva."
    },
    {
        "role": "assistant_2",
        "message": "Vzdrževanje vojske birokratov, samo da bojo brezposelni imeli družbo, pa tudi ni rešitev. Pa kot da kdo rad tam hodi. Sej jih ni treba čisto ukinit, samo spravit na net kolk je možno."
    },
    {
        "role": "assistant_3",
        "message": "skoda, ker ni zavod dejansko zaposlitvena agencija, kot je imela sls v programu pri volitvah."
    },
    {
        "role": "assistant_4",
        "message": "Kako da ni? Saj so zaposlili celo armado sorodnikov in znancev! (vsaj tako so zadnjič pisali po medijih)"
    },
    {
        "role": "assistant_5",
        "message": "Zakaj nebi brezposelni ustanovili zavda za bresposelne ? Takoj ratajo zaposleni in izgubijo status :)"
    },
    {
        "role": "assistant_1",
        "message": "Žal smo v recesiji in 100.000 brezposelnih ni mogoče zaposliti. Hkrati je to 5 % slovenskega prebivalstva in mislim, da je korektno, da se z njimi nekdo ukvarja. Konec koncev smo se odločili za ekonomski sistem, kjer polna zaposlenost v vseh gospodarskih ciklih ni mogoča, zato je po mojem prepričanju dolžnost države, da zmanjšuje negativne posledice družbenoekonomskega sistema.  Če pogledamo s strogo ekonomskega vidika, ti brezposelni predstavljajo človeški kapital, ki pa se pri daljši pasivnosti izgublja. Zato je pomembna naloga zavoda, da npr. omogoča dodatna izobraževanja, prekvalifikacije ali samozaposlovanje.  Ne vem, zakaj ste se spravili ravno na zavod za zaposlovanje. V recesiji se pač ne morejo pohvaliti z uspešnostjo v smislu zmanjševanja brezposelnosti, lahko pa naredijo marsikaj drugega za brezposelne. Kaj in kako pa je stvar političnih odločitev. Ideja o spletu sicer ni tako slaba (morda bi lahko nekatera izobraževanja dali kar na net), ampak glede na strukturo brezposelnih je veliko e-nepisnemih."
    },
    {
        "role": "assistant_4",
        "message": "Ne vem, če je kaj dosti ljudi, ki bi se lahko pohvalili, da jim je zavod za zaposlovanje kaj dosti pomagal.  Na prvi pogled sicer izgleda, kot da ogromno investirajo v izobraževanje nezaposlenih, da bi jim izboljšali šanse na trgu dela, vendar kdor je kdaj videl, kako to izgleda v praksi....  Dejstvo je, da je na vseh koncih in krajih potreben temeljite prenove koncepta in svežega vetra.   Sicer ni vse slabo, je pa veliko nekoordiniranega početja, brez repa in glave, brez koordinacije in učinkov.  V praksi si dejansko bolj zasluži ime 'zavod za brezposelne', kot pa zavod za zaposlovanje. Kar naj napišejo koliko ZAPOSLITEV so priskrbeli brezposelnim. Kar je boljših del, jih posredujejo znancem, tista slaba in najslabša pa vsiljujejo brezposelnim pod grožnjo izgube podpore - tudi tista dela, za katera točno vedo, da se gre za izkoriščanje in zlorabo sistema.  Če si tako že na milost in nemilost prepuščen sam sebi, da se znajdeš na trgu delovne sile, potem bi te lahko vsaj na miru pustili, ne pa da te še vsak mesec pokličejo v tisto kačjo jamo, kjer ti neka zelena referentka, ki je dobila posel preko vez in poznanstev, nekaj pametnjači, nazadnje te pa še pošlje, da se poteguj za delo pri nekomu, ki posluje z eno nogo onkraj zakona.  Samo, če pomislim na stanje tam, me je strah, da bi kdaj pristal med to armado, ki ji zavod poveljuje."
    },
    {
        "role": "assistant_6",
        "message": "jaz grem pa rad na zavod za zaposlovanje. vsaj malo ženske družbe. čeprav zadnjič me ena debela še pogledat ni hotela. :/"
    },
    {
        "role": "assistant_7",
        "message": "BTW: podatek 100.000 brezposelnih ni relevanten. Dejansko je mnogo več ljudi brezposelnih, samo niso prijavljeni, so črtani iz evidence ipd."
    },
    {
        "role": "assistant_8",
        "message": "v bistvu jih je precej manj tistih, ki nimajo dela (po ILO standardu).. je pa tudi nekaj % takih, ki delat sploh nočejo, pa so prijavljeni na zavodu"
    },
    {
        "role": "assistant_9",
        "message": "@assistant_8 - Poglej si dejanske potrebe po delavcih in število iskalcev, potem pa nakladaj o tistih, ki sploh nočejo delat, pa so prijavljeni na zavodu. Lahko bi bilo takih 95%, pa bi za razpisano delovno mesto, še vedno bilo dovolj takih, ki si zaposlitve, dejansko želijo. Hvala bogu, da so preprečevalci dela na črno, tako nesposobni, saj bi imeli v drugačnih razmerah, že zdavnaj revolucijo.  Raje naj država uzakoni delo na črno, oziroma zakonsko omogoči, da bi občasno delo, postalo legalno in z izdajo računa, tudi obdavčljivo. Nimate pojma, koliko s.p.-jev, bi se odprlo po nekaj letih legalizacije občasnih del.  Zakonski prdlog, kot je sedaj, da bi občasna dela ponujal zavod, je B.Š. Kateri občan, ki občasno rabi kakšno uslugo od fušarja, pa bi šel to prijavljat na zavod? Se vidi, da naši zakonodajalci, sploh ne živio v RL."
    },
    {
        "role": "assistant_10",
        "message": "Najbolj moteči so ravno razni \"tečaji in predavanja\", ki jih prijavljeni na zavodu, sploh prosilci za nadomestilo načeloma _morajo_ obiskovati, če želijo ostati v evidenci.  Te tečaje, ki največkrat potekajo v smislu razlaganja \"koliko tehta kg slame\" vodijo več kot odlično plačani uslužbenci in bivši uslužbenci oz. povezani zunanji izvajalci.  Nesmešna šala je ta: po eni strani imaš močno, močno preplačane \"tečaje\" sumljivega učinka po drugi strani pa ljudje lahko ostanejo brez podpore, če se jih ne udeležijo.  Meni se zdi to sporno."
    },
    {
        "role": "assistant_7",
        "message": "@assistant_9 je 13. okt 2012 ob 09:16 izjavil:@assistant_8 - Poglej si dejanske potrebe po delavcih in število iskalcev, potem pa nakladaj o tistih, ki sploh nočejo delat, pa so prijavljeni na zavodu. Lahko bi bilo takih 95%, pa bi za razpisano delovno mesto, še vedno bilo dovolj takih, ki si zaposlitve, dejansko želijo. Hvala bogu, da so preprečevalci dela na črno, tako nesposobni, saj bi imeli v drugačnih razmerah, že zdavnaj revolucijo.  Raje naj država uzakoni delo na črno, oziroma zakonsko omogoči, da bi občasno delo, postalo legalno in z izdajo računa, tudi obdavčljivo. Nimate pojma, koliko s.p.-jev, bi se odprlo po nekaj letih legalizacije občasnih del.  Zakonski prdlog, kot je sedaj, da bi občasna dela ponujal zavod, je B.Š. Kateri občan, ki občasno rabi kakšno uslugo od fušarja, pa bi šel to prijavljat na zavod? Se vidi, da naši zakonodajalci, sploh ne živio v RL.   Podpis, podpis, podpis. 1000 krat. Bolje ne bi mogel nihče napisat.  Naši zakonodajalci pa zato ne živijo na realnih tleh, ker, če bi, bi se morali potruditi za svojo plačo. Tako pa jo dobivajo mesečno na bančni račun z dodatki, ne glede na to, če je kakšen rezultat ali ne."
    },
    {
        "role": "assistant_11",
        "message": "Zakonski prdlog, kot je sedaj, da bi občasna dela ponujal zavod, je B.Š.  Samo informativno: Kako pa naj se uvede registracijo občasnih del? Registracija pravne osbe zgolj za nekaj fičnikov na mesec ni smiselna. ZzZ ima brez težav evidenco ljudi, ki se prijavijo, da bodo opravljali občasna dela. Tak človek se po opravljeni strotivi zgolj logira v sistem zapiše za koga, kdaj, kaj je delal in na podlagi tega se mu obračuna dohodnina oziroma se to zahteva od izvajalca in naročnika,da se zmanjša goljufanje pri ceni  Seveda to ne rabi bit zavod, ampak na nek način mora biti zadeva regulirana in nadzorovano. Drugače se popolnoma nič ne spremeni."
    },
    {
        "role": "assistant_12",
        "message": "Živjo,  Zanimiva finta zaposlovanja, povezave univerz, fakultet in gospodarstva, bi lahko bila nekako tako kot so oni začeli. Če na zadevo širše gledaš.   Če bi bili uspešni, bi ne samo na gospodarski moči pridobili, temveč tudi na politični."
    },
    {
        "role": "assistant_13",
        "message": "@assistant_4 je 13. okt 2012 ob 00:08 izjavil:Kar naj napišejo koliko ZAPOSLITEV so priskrbeli brezposelnim.   V letnih poročilih majo neki napisan. Vsaj v enem sem videl cilj zaposlit 3k mislm da dolgotrajno brezposelnih."
    },
    {
        "role": "assistant_14",
        "message": "Če bi bili ljudje dovolj pošteni in pravila dovolj preprosta, bi za vsako plačano delo, ki ga narediš, izdal nek račun stranki (zaradi garancije) in zaslužek samoprijavil davčni.  Ampak to bi bilo za našo davčno preveč preprosto ker bi morali odpustiti 50% ljudi."
    },
    {
        "role": "assistant_4",
        "message": "@assistant_14 je 13. okt 2012 ob 17:51 izjavil:Če bi bili ljudje dovolj pošteni in pravila dovolj preprosta, bi za vsako plačano delo, ki ga narediš, izdal nek račun stranki (zaradi garancije) in zaslužek samoprijavil davčni.  Ampak to bi bilo za našo davčno preveč preprosto ker bi morali odpustiti 50% ljudi.  Vpelješ sistem \"vsak račun šteje\" in si rešil vso zgodbo - še na poštenje se ne rabiš zanašat.  Ko bi lahko VSAK račun uveljavljal kot davčno olajšavo, bi le redko kdo še hotel najeti nekoga, ki bi zanj delal na črno.  Z kontrolo naključnih računov, ki so jih ljudje prijavili v olajšavo, bi se razkrinkalo kar nekaj tistih, ki dohodek od opravljenih storitev niso prijavili. Na druge pa bi zadeva delovala zastrašujoče.  Seveda bi se morala temu ustrezno spremeniti tudi dohodninska lestvica.  Problem bi bil le v tem, da bi na koncu leta rabil davčnega svetovalca, da bi ti seštel vse račune in olajšave za prijavo dohodnine."
    },
    {
        "role": "assistant_14",
        "message": "@assistant_4 je 13. okt 2012 ob 23:07 izjavil: Problem bi bil le v tem, da bi na koncu leta rabil davčnega svetovalca, da bi ti seštel vse račune in olajšave za prijavo dohodnine.  To ni ravno nujno, saj smo včasih tudi dohodnino sami pisali. Skupaj z olajšavami. Ni neka znanost."
    },
    {
        "role": "assistant_4",
        "message": "Samo bi potem izgledalo, kot v tistih karikiranih ameriških filmih, kjer ima tip par škatel za čevlje polnih računčkov :)"
    },
    {
        "role": "assistant_15",
        "message": "@assistant_9 je 13. okt 2012 ob 09:16 izjavil:Raje naj država uzakoni delo na črno, oziroma zakonsko omogoči, da bi občasno delo, postalo legalno in z izdajo računa, tudi obdavčljivo. Nimate pojma, koliko s.p.-jev, bi se odprlo po nekaj letih legalizacije občasnih del.  Zakonski prdlog, kot je sedaj, da bi občasna dela ponujal zavod, je B.Š. Kateri občan, ki občasno rabi kakšno uslugo od fušarja, pa bi šel to prijavljat na zavod? Se vidi, da naši zakonodajalci, sploh ne živio v RL.  Ja, lepo. Prvi, ki bodo ta predlog šli minirat, so sindikati, češ da bo uničil redne zaposlitve."
    },
    {
        "role": "assistant_4",
        "message": "Jaz bi sindikaliste samo to vprašal, če so že pozabili, da je pravica do dela zapisana v ustavo. Pri tem ustava ne loči med rednimi zaposlitvami in drugimi oblikami dela.  Kolikor vem, pa sindikati naj nebi stali nad ustavo?"
    },
    {
        "role": "assistant_9",
        "message": "@assistant_15 - Prvi ne bodo tulili sindikati, temveč podjetniki, ki so osnovali podjetje, na poceni študentski delovni sili in posledično dela ne opravijo ravno kvalitetno.   Na črno delajo predvsem mojstri, ki so zaradi prenizkih plač (svoje delo pač cenijo, vsaj toliko kolikor računajo za neopravljeno delo slabe firme).  Redne zaposlitve - kje pa jih vidiš, razen v JU in JS. Koliko podjetnikov pa poznaš, da ti še ponudijo delo za nedoločen čas, z vsemu pravicami, ki ti po zakonu pripadajo.  Pri omogočanju za samo prijavo dela na črno, gre predvsem zato, da bi tudi resni strokovnjaki za svoja področja, lahko sedanji fuš, opravljali legalno in ogromno prispevali k povečanju BND in sorazmerno polnili prazno državno blagajno.  Resnim fušarjem je interes, da bi lahko izdali račun in del dohodka dali cesarju. Poleg tega bi se lahko zakonito reklamirali po javnih medijih in morda v letu, dveh, dosegli promet, s katerim bi svoj fuš, spravili v neko institucionalno obliko, pa verjetno bi še zaposlili lahko kakšenga iz borze. Dobri mojstri imajo delo tudi takrat, ko dela praktično, ni."
    },
    {
        "role": "assistant_12",
        "message": "@assistant_9 je 14. okt 2012 ob 17:59 izjavil:Prvi ne bodo tulili sindikati, temveč podjetniki, ki so osnovali podjetje, na poceni študentski delovni sili in posledično dela ne opravijo ravno kvalitetno.   Po novi zakonodaji oz. reformi trga dela bo isto - redko kdo bo prišel v drug predalček, kaj šele v zadnjega (kao stabilna oz. redna zaposlitev). Ker boš pa danes na jutri v podjetju pa seveda zakaj bi dobro delal, če te lahko kadarkoli odpusti oz. prekine delovno razmerje ? Že danes marsikateri odnašajo podatke na USB ključkih, ki jih bodo pozneje uporabili zoper delodajalca, ko bo na vidiku odpuščanje/napredovanje. Če nimaš neke varnosti oz. se ne čutiš pripadnega podjetju, tudi ne boš spoštoval organizacijske kulture med drugim."
    },
    {
        "role": "assistant_9",
        "message": "Prvi pogoj za dobro delo je stimulacija zaposlenih. Če greš zjutraj v firmo s strahom, potem s teboj ne bo kaj veliko koristi. Adrenalin, ki se ga pridobi s podjebavanjem zaposlenih, sicer nekaj časa deluje, potem pa človek, enostavno zaide v stanje apatije, ko mu postane čisto vseeno, kaj se dogaja v firmi in niti slučajno ne razmišlja, kako bi bil čim bolj uspešen.  Pri nas se že nekaj desetletij opaža, pomanjkanje pravih managerjev, saj razen po plačah in privilegijih, ne kažejo nobenih kvalitet, za vodenje skupine ljudi, z namenom, čim boljšega poslovanja in profitabilnosti podjetja.  Rezultat tega so propadle firme in težave v še obstoječih, posledica pa več kot 10%-na realna brezposelnost, brez perspektive za nadaljnih 20-30 let."
    },
    {
        "role": "assistant_2",
        "message": "@assistant_9, bravo. Nizka produktivnost ni zaradi lenih delavcev, ampak slabih direktorjev. Seveda pa bojo tudi delavci \"leni\", hodili na bolniške, itd, če se v službi slabo počutijo."
    },
    {
        "role": "assistant_9",
        "message": "Še v prejšnjih svinčenih, sicer za delavce lepših časih, smo vodilne prepričevali, da je urovnilovka zelo slaba za poslovanje in dobičkonosnost v firmi, predvsem pa izredno slaba za dobre medsebojne odnose. Menili smo, da je potrebno dobre delavce nadpovprečno plačat, slabih pa se znebit, vendar ravno zaradi kronične nesposobnosti vodilnih, ni prihajalo do tega, temveč je vedno več dobrih delavcev, migriralo med lenuhe.  Človek ima pač v sebi tudi določene varovalke, ki reagirajo na nepoštenost in krivice. Včasih to traja dlje in nekateri so kot pridni dočakali tudi penzijo, pri večini pa so te varovalke učinkovale tako, da je začela padati njihova profitabilnost.   Seveda pa večina vodstvenih delavcev ni in niti ne zna reagirati na ta dogajanja v podjetju. Živijo pač za svoje privilegije, dokler so, ko pa firma zaškriplje, so pa itak krivi vsi drugi, samo slabo vodenje delovnega procesa, ne. Ko poslušam velecenjene predstavnike gospodarske zbornice mi gre enako na kozlanje, kot poslušanje polnoritih sindikalistov.  Ni mi pa jasno, kdaj bo dopizdilo zaposlenim in enostavno ne bodo več hoteli delati za človeka nevredne plače, ki niti ne pokrivajo njihove osnovne reprodukcije.  Ko se bo z neko čudežno čarovnijo to spremenilo, bomo pa lahko ustvarili novo Švico, do tedaj pa s šparanjem v vedno večja govna."
    },
    {
        "role": "assistant_10",
        "message": "@assistant_9 je 15. okt 2012 ob 08:06 izjavil: Ni mi pa jasno, kdaj bo dopizdilo zaposlenim in enostavno ne bodo več hoteli delati za človeka nevredne plače, ki niti ne pokrivajo njihove osnovne reprodukcije.   Se že dogaja. V velikem odstotku. Mogoče ti delo na črno ne daje varnosti... ti pa daje določeno zadovoljstvo, da se nisi pustil jebati sistemu. :D"
    },
    {
        "role": "assistant_9",
        "message": "Delo na črno, je izhod za preživetje, saj drugi načini nudijo sila slabo osnovo. Povprečno plačo in + dobi samo cca 25%-ov zaposlenih. Povprečna plača, ne zagotavlja normalnega preživetja 3-članske družine v podnajemniškem ali najemniškem stanovanju. Dve zajamčeni plači, ne dosegata povprečne neto plače v RS.  To so podatki, ki govorijo v prid dela na črno in uporabe teh storitev (praviloma precej ceneje)."
    },
    {
        "role": "assistant_16",
        "message": "Naša firma rabi nove sodelavce. Je na novo v sloveniji, imamo predstavništvo za celo evropo, plačilo je višje od neke povprečne plače v Sloveniji, poklic ni važen, predznanja ne rabiš. Delovni čas si korigiraš sam, delaš kolikor hočeš...ravno smo nekaj računali in povprečno zasluži zaposlen tam 50-80€ na efektivno uro.  Razgovori izgledajo nekako tako: 15 jih pride na razgovor, polovica jih odide med predstavitvijo podjetja ven in čakajo da dobijo podpisan tisti pildek za zavod, polovica je kulturnih da jih počaka do konca in potem zahtevajo podpis.  Čudi me da folk ni pripravljen delat niti za pameten denar več!"
    },
    {
        "role": "assistant_10",
        "message": "Težava je tudi ta: ljudje ki prejemajo nekaj podobnega minimalni plači hitro ugotovijo, da je čas dejansko denar! Recim, če imaš s črnačenjem še stroške za vrtec, avto... je očitno bolje ostati na podpori doma. Če pa še kaj fušaš zraven si pa sploh zmagal in raznorazni minimalci dejansko niso več razumna odločitev.  Če država računa na altruizem, dela račun brez krčmarja. Stimulacija je ali pozitivna ali je ni.  @assistant_16 je 15. okt 2012 ob 08:50 izjavil: Čudi me da folk ni pripravljen delat niti za pameten denar več!   Mogoče zato, ker jim ne pašejo raznorazni marketinški nategi. Hej, pozabljate, da so bilo mogoče med njimi ravno žrtve taistih nategov. :D  Plus, treba gledati za naprej - le kako bo ta vaš posel zgledal na CV-ju!   Treba razmišljati strateško."
    },
    {
        "role": "assistant_9",
        "message": "@assistant_16 - verjetno gre za novo obliko mrežnega marketinga ala Network21. Potem ni čudno, da jih pol spizdi. @assistant_10 - Nikoli mi ne bo jasno, kako lahko v sosednji Avstriji, delavci dobijo 4-5 krat višjo plačo, kot so jo dobili pri nas, pa nisem slišal njihove gospodarske elite jamrat, da imajo drago delovno silo in zato niso konkurenčni v svetovnem okolju. In pri delu na črno, ne gre za drugo, kot golo preživetje v tej naši mačehi od države. Poglej si kriterije za prag revščine in mi povej, kdo lahko preživi normalno, če dobi malo nad tem pragom. Na črno pa delajo ljudje zato, ker ni prav nobene oblike, razen S.p., D.o.o., avtorskih pogodb in podjemniških pogodb (status), da bi lahko svoje občasno delo, legalizirali in postali normalni del ekonomske politike države. S.p. - fiksni stroški, ne glede na uspešnost in količino dela D.o.o. - enako, poleg tega je potrebno imeti še ustanovitveni kapital, ki ga brezposelni, težko napraska skupaj, potem so še računovodski stroški, stroški poslovnega prostora......, Avtorske pogodbe - ne dovoljujejo občasnih, praviloma tehničnih storitev podjemne pogodbe - potreben status, preko podjemne pogodbe, ne moreš opravljati del, pri fizičnih osebah"
    },
    {
        "role": "assistant_14",
        "message": "@assistant_16 je 15. okt 2012 ob 08:50 izjavil:Naša firma rabi nove sodelavce. Je na novo v sloveniji, imamo predstavništvo za celo evropo, plačilo je višje od neke povprečne plače v Sloveniji, poklic ni važen, predznanja ne rabiš. Delovni čas si korigiraš sam, delaš kolikor hočeš...ravno smo nekaj računali in povprečno zasluži zaposlen tam 50-80€ na efektivno uro.  Razgovori izgledajo nekako tako: 15 jih pride na razgovor, polovica jih odide med predstavitvijo podjetja ven in čakajo da dobijo podpisan tisti pildek za zavod, polovica je kulturnih da jih počaka do konca in potem zahtevajo podpis.  Čudi me da folk ni pripravljen delat niti za pameten denar več!  Ni problem v plači, ampak v delu. V Dnevnikovi sobotni prilogi je bil na to temo en prispevek.  Mladi danes samo čakajo kaj bodo drugi naredili za njih.  Kaj to pomeni za podjetja, mi ni treba razmišljati."
    },
    {
        "role": "assistant_16",
        "message": "Solatko, ni mrežni marketing in ni megla."
    },
    {
        "role": "assistant_17",
        "message": "Kaj pa je?"
    },
    {
        "role": "assistant_10",
        "message": "Malo obojega. Malo country, malo rock'n'roll."
    },
    {
        "role": "assistant_4",
        "message": "Rabim samo pomisliti na tisti primer, ko so 50letno žensko na zavodu napotili, da se mora zglasiti v nekem baru za delovno mesto topless strežbe....   Ali je ta zgodba resnična ali ne, ne vem. Vem pa, da je cel kup podobnih napotitev, ki so izven vseh okvirov zdravega razuma."
    },
    {
        "role": "assistant_12",
        "message": "@assistant_9 je 15. okt 2012 ob 07:35 izjavil:Prvi pogoj za dobro delo je stimulacija zaposlenih. Če greš zjutraj v firmo s strahom, potem s teboj ne bo kaj veliko koristi. Adrenalin, ki se ga pridobi s podjebavanjem zaposlenih, sicer nekaj časa deluje, potem pa človek, enostavno zaide v stanje apatije, ko mu postane čisto vseeno, kaj se dogaja v firmi in niti slučajno ne razmišlja, kako bi bil čim bolj uspešen.  Pri nas se že nekaj desetletij opaža, pomanjkanje pravih managerjev, saj razen po plačah in privilegijih, ne kažejo nobenih kvalitet, za vodenje skupine ljudi, z namenom, čim boljšega poslovanja in profitabilnosti podjetja.  Seveda - zato pa ljudje tudi samo črtke delajo na zidu do upokojitve in čimprej izkoristijo možnost, ko se jim le-ta pokaže. Vse zaradi čudne organizacijske klime, mobinga, itn. Druga skrajnost je pa, da se ti enkrat pač \"utrga\" in šefa/sodelavca (po nesreči seveda) parkat povziš v parkirni hiši."
    },
    {
        "role": "assistant_9",
        "message": "@assistant_16 - Je nekaj podobnega, saj če nebi bilo, bi napisal: ta in ta firma, išče nekaj osebkov za tako in tako delo. Plača je 1k€+, zagotovljen regres, božičnica in dobiček. Pogoj za zasedbo DM je taka in taka izobrazba, te in te smeri.  Tako pa me tukaj negiraš, brez nekih smiselnih obrazložitev, kaj ta vaša firma, sploh počne. Če je v redu, se bo takoj po dobljenih podatkih, zglasilo nekaj tisoč ljudi, ki bodo radi poslušali do konca."
    },
    {
        "role": "assistant_16",
        "message": "Pa se ne :)  Drugače pa-mene so bacali...bilo pa je pošteno dokler je trajalo, sem pa sam kriv za odhod. Iščem šiht, kakršenkoli za normalno plačo lahko preko študentskega sp-ja, napotnice, lahko pa se zaposlim. Če ve kdo za kaj naj napiše."
    },
    {
        "role": "assistant_18",
        "message": "Seveda.  Evo, sem uspešen s.p. Rabim šoferja limuzine (podalšni mećo), za vozit drage mrhe na moj dom. Mora biti diskreten in zna nosit črne obleke in temna očala. Zaposlitev za polen delovni čas. Plača 1877,09 EUR (da pade v pravi davčni predal) + malica, regres, tri božičnice, dodatek za kondome, šminko, puder, gumijaste rokavice in prosto uporabo limuzine zunaj delovnega časa. Izobrazba ni potrebna, izpit za avto pa je. Potrdilo o nekaznovanosti tudi. Domače, Kitajsko, Kubansko in Nigerijsko.  CV mi pošlji prosim na moj email."
    },
    {
        "role": "assistant_16",
        "message": "daj mail, mislim da bi šlo skozi."
    },
    {
        "role": "assistant_12",
        "message": "@assistant_18 je 18. okt 2012 ob 23:17 izjavil:...dodatek za kondome,...  http://www.dw.de/german-study-says-cond..."
    },
    {
        "role": "assistant_15",
        "message": "@assistant_9 je 14. okt 2012 ob 17:59 izjavil:@assistant_15 - Prvi ne bodo tulili sindikati, temveč podjetniki, ki so osnovali podjetje, na poceni študentski delovni sili in posledično dela ne opravijo ravno kvalitetno. Kot sem napovedal, sindikati so proti, čes, da bo manj rednih zaposlitev, kar so zavili v besede \"večja segmentacija trga dela\".  Socialni partnerji v skupini za reformo trga dela naj bi se tokrat osredotočili zlasti na začasna dela. Sindikati zahtevajo njihov umik, saj se bojijo še večje segmentacije trga dela. Predlagana novela zakona o urejanju trga dela sicer predvideva tudi vzpostavitev začasnih in občasnih del za upokojence in brezposelne. Delojemalci so že v torek zahtevali, da se ta točka iz reforme umakne. Izvršni sekretar pri Zvezi svobodnih sindikatov Slovenije Andrej Zorko je danes izpostavil, da bi te oblike dela povzročile še hujšo segmentacijo trga dela, kot jo imamo danes. Ponovil je, da je predlagana rešitev usmerjena proti starejšim, ki naj bi potrebovali stabilno zaposlitev."
    },
    {
        "role": "assistant_4",
        "message": "se bojijo še večje segmentacije trga dela Ma bojijo se oni upada članstva, s tem upada prihodkov, posledično izgube moči.  Kdor misli, da sindikati nimajo lastnih interesov, ki jih lepo zapakirane v celofan prezentirajo kot interese delavcev, ta se krepko moti."
    },
    {
        "role": "assistant_19",
        "message": "S&S: Zavod za zaposlovanje, kraj kjer se končajo sanje.  True story."
    },
    {
        "role": "assistant_4",
        "message": "@assistant_19 je 19. okt 2012 ob 14:47 izjavil:S&S: Zavod za zaposlovanje, kraj kjer se končajo sanje.  ....in začne depresija...."
    },
    {
        "role": "assistant_19",
        "message": "Depresija? Zakaj pa? Zaradi nesposobnosti zaposlenih na tem zavodu? Možno. Dejstvo je, da še nisem imel priložnosti govoriti s človekom, ki bi mu dotični zavod našel službo. Da ne omenjam slab odnos zaposlenih do iskalcev dela (v nekaterih primerih tudi obratno).  Pomembno jim je samo, da se iskalci dela tam pokažejo na določen datum, pametnega jim pa ne morejo nič svetovati (razen neuporabnega pametovanja)."
    }
]