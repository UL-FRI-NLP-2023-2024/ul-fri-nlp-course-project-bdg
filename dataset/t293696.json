[
    {
        "role": "user",
        "message": "Lep pozdrav. Imam manjši problem, ki bi ga rad čimbolj ugodno rešil, zato rabim par idej (po možnosti od ljudi ki se na to spoznajo) kako to speljat. Spomladi sem kupil sivo jakno, zanjo sem dal 150€. Kak mesec nazaj sem jakno odnesel v čistilnico, čiščenje sem plačal vnaprej, dva tedna kasneje jo dobim nazaj - fluorestenčno modre barve. Seveda sem se takoj pritožil trgovki v čistilnici, ki mi je rekla da bo pritožbo posredovala naprej. Čez še en teden dobim dopis od matične firme, da sicer obžalujejo dogodek, ampak menijo da oni niso odgovorni, saj naj bi bila na jakni napačna označba, s katerimi čistilnimi sredstvi se jo lahko čisti. Kot znak dobre volje pa so mi pripravljeni jakno pobarvati na željeno barvo. Dali naj bi mi tudi možnost, da jim izročim račun za jakno in naj bi oni to poskusili urediti sami s proizvajalcem oblačila (Nizozemska). Sam na takšno razlago ne pristajam, saj nočem barvanja jakne ampak povračilo škode na jakni oz. novo jakno in vračilo denarja, ki sem ga plačal za \"čiščenje\" jakne. Hvaležen bom, če mi kdo lahko natančneje pove, kakšne so moje pravice oziroma na koga naj se obrnem da to rešim (odvetnik, UVP). Po potrebi lahko dam natančnejše podatke o vsej zadevi.  Že vnaprej hvala za vse konstruktivne komentarje..."
    },
    {
        "role": "assistant_0",
        "message": "Hmm, mogoče ti ne bo kaj veliko pomagalo, ampak vseeno ti bom opisal en dogodek. Frendica je kakšno leto, dve nazaj svojemu mulcu kupila kao hudo drag in fensi šmensi pulover. No, dala ga je prat, ampak narobe in ven je prišel tako majhen, da še za dojenčka ni bil. Ker je mislila malo glumit, je šla v štacuno in povedala, da ga je oprala prav, da kaj je zdaj to, da hoče denar nazaj. In so ga iz trgovine poslali na (mislim vsaj) inštitut za kakovost in meroslovje in veš kaj je prišlo nazaj? Ravno toliko, da niso napisali, kaj je jedla predno je dala cunje prat :) vse so ugotovili, kako ga je prala, kateri prašek, katera sredstva, itd... Pa je popušila. Tako da bi se mogoče obrnil na kakšno tako inštitucijo, da ti uradno povedo, kaj in kako so počeli z jakno..."
    },
    {
        "role": "assistant_1",
        "message": "Pozab pa nehaj stokat, sam si kriv. Bi pred njo pogledali kaj in kako je treba prati, basta. Kakor je V-I-P napisal...."
    },
    {
        "role": "assistant_2",
        "message": "Stopi do odvetnika, mu pač daš tistih 20-30€ al pa še kaj več, odvisn od poznanstva, da ti pomaga/svetuje pa pol imaš info iz prve roke kako in kaj..."
    },
    {
        "role": "assistant_3",
        "message": "Nevem kakšen je problem, če so ti napisali da ti jo \"prebarvajo\" ali pa uredijo z proizvajalcem oblačil \"češ da so napačna navodila\". Pristani na to da uredijo z proizvajalcem oblačil. V tem pogledu je možno da dobiš novo jakno."
    },
    {
        "role": "assistant_4",
        "message": "Mislim, da si bolj slabo prebral vse skupi @assistant_1. Kaj če pred njo brati, če je dal v čistilnico v kateri so/naj bi bili usposobljeni za takšna dela. Verjetno že morjo poznati materiale ter s katerimi sredstvi se čistijo. Ali ti ali pa kdo drug ponavadi prideš v čistilnico in rečeš , kako in s katerimi postopki ti naj čistijo, zdi se mi da so oni tam zato da to odločijo in vedo kako se specifične stvari čistijo."
    },
    {
        "role": "assistant_5",
        "message": "Kmetek, ti zadnje case postas malo morje precej nekoristnih postov v vec temah. Daj malo selekcije naredi.   Po mojem mnenju je tudi najlazje, ce pustis naj se malo oni kregajo s proizvajalcem, ti pa pac vztrajaj,da hoces novo jakno. Od njih ali pa naj oni zrihtajo od prodajalca."
    },
    {
        "role": "assistant_6",
        "message": "Moj oseben predlog bi bil, da prosiš v tej firmi, direktno, ne prek okenca, če lahko pofotkaš etiketo in rezultat čiščenja, nato pa prepusti vse čistilnici.  Čas je denar in naj se tisti, ki so zajebali odločajo, kaj bodo naredili. Nujno zahtevaj, da ti je ne prebarvajo, če tega izrecno nočeš. Upam, da imaš shranjen račun, fotokopijo tudi odnesi tja, potem pa naj rihtajo oni. Trajalo bo, za 100 evrov kupiš novo jakno in nato dobiš to nazaj - verjetno po mesecu, dveh. Bo že."
    },
    {
        "role": "assistant_7",
        "message": "\"Dali naj bi mi tudi možnost, da jim izročim račun za jakno in naj bi oni to poskusili urediti sami s proizvajalcem oblačila (Nizozemska). Sam na takšno razlago ne pristajam, saj nočem barvanja jakne ampak povračilo škode na jakni oz. novo jakno in vračilo denarja, ki sem ga plačal za \"čiščenje\" jakne. Hvaležen bom, če mi kdo lahko natančneje pove, kakšne so moje pravice oziroma na koga naj se obrnem da to rešim (odvetnik, UVP).\"  Saj ne, da bom v tej temi pretirano koristen (v kateri pa sem ) bi pa izpostavil tvoje mišljenje. Mislim, jakna je bila nošena, stara več mesecev. Podjetje se ti dokaj korektno odzove na nastali problem (btw - to danes je_ redkost) ampak ne - tvoja lubenica hoče novo jakno.   Od kje zahteva po novi jakni? Se pravi oni_ so prasci, ker ti hočejo jakno prebarvat oz. ti pomagat pri reklamaciji (zdej če si kemik ne vem, ampak po moji oceni bi verjetno oni znali bolje napisati pritožbo in obrazložiti razlog za nastalo škodo, kot bi ga ti, verjetno, skropocal sam), ti pa nisi prasec_, ker hočeš par mesecev rabljeno jakno zamenjat za novo?   Mislim sej takšnih tem kar mrgoli (ne samo na slo-techu, tu je predčasom nekdo pisal kako bi \"nategnil\" prodajaca ta Garmin) in moram reči, da večina ljudi razmišlja povsem v tvojem stilu.    Upam, da greš do konca in da ne dobiš nič."
    },
    {
        "role": "assistant_4",
        "message": "Moje mnenje je , da @user ni nič kriv, jaz tut ne bi bil zadovoljen, če bi mi jakno za 150 evrov pobarvali, pa srečno, sej so oni zajebal, povrnejo mu naj keš za čiščenje in jakno, pa naj se oni dogovarjajo naprej z proizvajalcem."
    },
    {
        "role": "assistant_8",
        "message": "Po moje je njihovo ravnanje korektno.  Ce ze mislis komplicirat, jim reci, naj ti pisno podajo kaj so naredili in kako mislijo ukrepat naprej.  lp"
    },
    {
        "role": "assistant_9",
        "message": "Če je čistilnica ravnala v skladu z oznakami na jakni, je IMHO njihovo ravnanje v celoti korektno.  Ne bi jim bilo treba posredovati pri proizvajalcu in je prav fino, če ti to ponudijo.  Vsekakor imaš večje šanse z njimi kot brez njih.  Razen če ne misliš sam stvari odnesti na analizo in zahtevati odškodnine..."
    },
    {
        "role": "user",
        "message": "Hvala za odgovore, ne mislim ravno komplicirat z odvetniki, prav bi mi prišel zgolj kakšen nasvet od katerega. Glede jakne, lahko seveda počakam nekaj časa in jim pošljem račun in naslov trgovine, kjer sem jakno kupil. Če se v nekem normalnem času zmenijo, kdo je odgovoren in mi pokrijejo nastalo škodo, bom seveda zadovoljen s tem. Nočem pa kar tako pristajat na nek dopis, v katerem mi nekdo trdi, da za uničenje moje stvari itak ni odgovoren. Plačal sem čiščenje, ne barvanja.   Supersonic: Mislim, jakna je bila nošena, stara več mesecev.   Ti svoje cote ponosiš v parih mesecih? Jaz jih ne, si jih sam plačujem.   Podjetje se ti dokaj korektno odzove na nastali problem (btw - to danes je_ redkost) ampak ne - tvoja lubenica hoče novo jakno.  Če je zate korektno to, da ti nekdo zaračuna storitev, katere ni opravil oziroma ti je z njo povzročil še škodo, ven pa se vleče s ponujanjem polovičnih rešitev, kot je barvanje na neznano barvo (samo ne na takšno, kakršna je bila prej), kaj je potem po tvoje nekorektno?   Mislim sej takšnih tem kar mrgoli (ne samo na slo-techu, tu je predčasom nekdo pisal kako bi \"nategnil\" prodajaca ta Garmin) in moram reči, da večina ljudi razmišlja povsem v tvojem stilu.  Ni stvar v tem, da bi jaz hotel kogarkoli nategnit, ravno obratno; ti se zaradi mene pusti nategovat komurkoli hočeš, jaz pa se bom pač rajši pozanimal o tem, kakšne možnosti imam."
    },
    {
        "role": "assistant_10",
        "message": "Jah če si bolj spravljive narave, potem pač pristani na najbolj ugodno varianto zate, ki ti jo predlagajo.   Princip je pa včasih sicer koristen, vendar gre dvakrat premisliti v kakšen namen ga furaš.  Lahko recimo pa predlagaš, da ti povrnejo znesek cene jakne, ki so ti jo uničili. Potem naj pač oni s to jakno delajo kar hočejo, lahko jo tudi prebarvajo in prodajo, lahko jo vrnejo na Nizozemsko in zahtevajo odškodnino, ki je nastala zaradi nepravilne oznake na jakni.  Ti v bistvu v celotni zadevi nisi zakrivil ničesar, in po mojem mnenju povsem upravičeno zahtevaš povračilo nastale škode.  o+ @assistant_10"
    },
    {
        "role": "assistant_9",
        "message": "Že, ampak če je oznaka na jakni nepravilna, potem za rezultat najbrž ni kriva čistilnica.  Bi enako ravnanje upravičevala za recimo avto ?  Ga pripelješ k mehaniku da ti poštima bremze pred tehničnim, nakar od njega izveš da tega ne more zaradi neke serijske napake na avtu.  Bi takrat lahko kar rekla \" me ne zanima. Ti si zavorni servis, hočem da bremze delajo. Zaradi mene, če moraš zato poslati avto nazaj k proizvajalcu, kjer sem ga kupila, pač naredi tako. Jaz hočem, da me ob naslednjem prihodu h tebi čaka bodisi enak avto z delujočimi bremzami ali pa denar, kis em ga plačala ob nakupu.\"  Hmm, nekako dvomim, da bi to spravila skozi."
    },
    {
        "role": "assistant_10",
        "message": "> Bi enako ravnanje upravičevala za recimo avto ?  Odvisno od konkretnega primera. Da bi pa jest zdej dajala univerzalne odgovore za vse primere ... malo preveč pričakuješ.    Primer, ki si ga podal ni enakovreden.  Če ti pelješ k mehaniku poštimat bremze, potem pač mehanik to poštima ali pa ne. Če ti pa ob štimanju bremz s.uka cel auto, a boš kar pristal na to, da ni nič kriv?  Mehanik ti lahko vrne avto v stanju, kot ga je prejel in pač pove, da je napaka serijska in da je more odpraviti (če je ne more ali ne želi iz kakršnegakoli razloga).   o+ @assistant_10"
    },
    {
        "role": "assistant_11",
        "message": "Vsekakor se pa še mora upoštevati dejstvo, da v primeru povračila stroškov za jakno, vrjetno tudi sama jakna ne bi bila ovrednotena po ceni nove, ampak po ceni rabljene nošene x mesecev.  Kaj hočem reči je to. Da če si dal za jakno pred 4 meseci 100 Evrov, njena vrednost danes (v času, ko si jo dal v čistilnico) naj ne bi bila več 100 evrov. In osnova za pogajanja je spet nekoliko nižja.  Sam sem enkrat dal barvati jakno, ker je zbledela (rdeča barva). Pobarvat em jo dal v črno, ker je bila še drugače dobra in sem bil nad rezultatom presenečen. Nosil sem jo še kar dolgo časa. Zanimivo pa je, da če nebi vstrajal znanec, ki dela v barvarni, da bi jo prej vrgel stran, kot dal barvat.  Edino treba je biti pazljiv pri izbiri barve, saj blago se obarva, sukanec pa ponavadi ne... Mislim da bi bilo dobro sprejeti ponujeno. Lahko pa tudi ne. Ampak v tem primeru se zavedaj, da boš moral ti dokazati svoj prav. Kako boš to storil, pa vrjetno sam veš da težko."
    },
    {
        "role": "assistant_12",
        "message": "Brane: V čistilnici bi morali imeti strokovnjake, ki se spoznajo na materiale - konec koncev je to njihova dejavnost.  Tvoj primer. Recimo, da pripelješ avto k mehaniku. V servisnem priročniku za to vozilo piše, kako je treba zamenjat zavore. Mehanik se priročnika drži in ker je v priročniku napačno navedena informacija, mehanik uniči celotni hidravlični sistem. Kdo je kriv?  Najmanj kar lahko rečemo je, da ni čisto jasno, vsekakor pa mehanika v tem primeru ni čisto za ekskulpirat. On se s servisno dejavnostjo ukvarja in se od njega pričakuje, da bo te stvari v redu popedenal.  Sploh pa sem skeptičen, da so v čistilnici res čistili jakno v skladu z navodili proizvajalca. Jakna za 150€ ipak ni navaden kitajski krš."
    },
    {
        "role": "assistant_13",
        "message": "No jst imam v navodilih za avto napisano, da pašejo na ta avto gume velikosti 235/70/16, kar je zelo velika in draga guma. 4 komadi stanejo 653 evrov. Kupil sem jih, ker sem bil prerpičan, da imata homologacija in navodila prav. Ko pa smo hoteli te gume dat na avto, smo ugotovili, da so prevelike za avto in da bi morale biti 235/60/16, kar je približno 2cm nižja guma.  Koga lahko tožim za teh 650 evrov? Firmo, ki je narobe prevedla navodila za ta avto? ali kr firmo avtomobila, ki je star 8 let? Mogoče bi moral pa zahtevat nov avto od vulkanizerja, ker ni mogel gum spravit na avto?"
    },
    {
        "role": "assistant_14",
        "message": "@user je s placilom storitve v cistilnici z njimi prakticno sklenil pogodbo. on je svoj del (placilo) izpolnil, oni svojega (cista jakna) niso. jasno je, da imajo do njega zaradi obarvane jakne obveznosti v cistilnici, njega pa nima kaj brigat kako je njim uspelo pobarvat jakno. ce v cistilnici mislijo, da obarvanje ni njihova krivda, se lahko sami dajejo z izdelovalcem in jih terjajo za skodo (jakna + neopravljena, a placana storitev), ki so jo izplacali @userju, ne morejo pa to prenasat na njega."
    },
    {
        "role": "assistant_10",
        "message": "[edit] nebivedu> [/edit] Koga lahko tožim za teh 650 evrov?  Odvisno, kaj hočeš doseči s tem.  o+ @assistant_10"
    },
    {
        "role": "assistant_9",
        "message": "@assistant_14:  Narobe. V večini primerov pa pdvisno od drobnega tiska ob pogojih na računu, seveda v okvirih veljavne zakonodaje.  In skor ziher sem,d a ti nobena čistilnica ne bo brezpogojno garantirala, da bo brezhibno očistila vse, kar ji daš pod nos."
    },
    {
        "role": "assistant_15",
        "message": "Brane ima v celoti prav. Če so upoštevali navodila na tistem listku, so v celoti \"oprani krivde\". Kemična čistilnica mora delat po navodilih proizvajalca. Kakršenkoli serviser je dolžan delati po navodilih proizvajalca, pa če so še tako čudna. Ubogaj čistilnico in naj oni kaj poskusijo, razen če lahko dokažeš, da niso čistili v skladu z navodili."
    },
    {
        "role": "assistant_12",
        "message": "edenpač: Zadeve le niso tako zelo jasne, kot si predstavljaš ."
    },
    {
        "role": "assistant_10",
        "message": "> Kemična čistilnica mora delat po navodilih proizvajalca.  Prav. Umazanega perila, ki ga imajo med seboj čistilnica in proizvajalec, pa naj kljub temu ne perejo na plečih nič hudega sluteče stranke.  o+ @assistant_10"
    },
    {
        "role": "assistant_10",
        "message": "> Narobe. V večini primerov pa pdvisno od drobnega tiska ob pogojih na računu, seveda v okvirih veljavne zakonodaje.  Screw them.  o+ @assistant_10"
    },
    {
        "role": "assistant_15",
        "message": "Perci, težko si predstavljam, da čistilnica ne bi delala v skladu z navodili iz listka.   Nevone, če prav razumem, je čistilnica pač ponudila pomoč pri komunikaciji s proizvajalcem. Življenjsko izkustveno ne verjamem, da bi to pomoč ponudili, če bi oni kaj naredili narobe."
    },
    {
        "role": "assistant_10",
        "message": "> Nevone, če prav razumem, je čistilnica pač ponudila pomoč pri komunikaciji s proizvajalcem. Življenjsko izkustveno ne verjamem, da bi to pomoč ponudili, če bi oni kaj naredili narobe.  Se strinjam. Sem pa tudi jaz kot prvi predlog navedla, da se poskuša sporazumet s čistilnico.  Se še enkrat citiram: Jah če si bolj spravljive narave, potem pač pristani na najbolj ugodno varianto zate, ki ti jo predlagajo.  o+ @assistant_10"
    },
    {
        "role": "assistant_3",
        "message": "IMO se čistilnicam to dogodi, zato tudi mislim da so v podobnih primerih že ukrepale in pomagale strankam zato so se tudi ponudile da rešijo to težavo. Jaz osebno v tem ne vidim nobenega problema če ti v nekem normalnem - doglednem roku uredijo zadevo pri proizvajalcu oblačil."
    },
    {
        "role": "assistant_12",
        "message": "Če jst dam čistilnici za spucat volnen plašč, iz etikete pa je razvidno, da ga lahko perejo na 600 stopinj in ga oni dejansko operejo na 600 stopinj, niso ravnali s potrebno skrbnostjo. Zdej je sam ta ekstremen primer potrebno priblizat nasi situaciji in ugotoviti ali je cistilnica ravnala s potrebno skrbnostjo."
    },
    {
        "role": "user",
        "message": "Seveda sem bolj spravljive narave in ne mislim kvarit odnosov z grožnjami, bi pa rad dosegel samo to, da dobim svojo jakno nazaj takšno, kot je bila prej. Za to sem pripravljen počakat, da se zmenijo s proizvajalcem, v tem primeru sem pripravljen tudi požret tistih 12€ računa za čiščenje. A glede na to, da se proizvajalec nahaja na Nizozemskem in da je reakcija čistilnice že od štarta izmikanje odgovornosti, bi rad imel zagotovilo, da bo do tega tudi prišlo. Najbrž jim bom poslal dopis, v katerem bom zahteval, da mi natančneje obrazložijo postopek, s katerim so se jakne lotili, da jakne ne prebarvajo na svojo roko in da mi povejo rok, v katerem mislijo zadevo rešiti s prodajalcem. Če bo odgovor korekten, jim prepustim reševanje zadeve.  @assistant_11: Hja, če misliš tako: vzamem lahko tudi enako jakno, rabljeno X mesecev, nepoškodovano in očiščeno. V tem primeru sem na nuli (če odštejem čas, ko jakne nisem mogel uporabljat), vendar ti je najbrž jasno, da do tega nekako skoraj ne more priti. Saj tudi, kadar nesem crknjeno računalniško komponento nazaj v garancijo in mi ne morejo zagotovit enakega artikla, dobim povrnjen ves denar, ne neke skupne vsote minus padec vrednosti stvari, ki sem jo plačal."
    },
    {
        "role": "assistant_16",
        "message": "Hmm... zakaj pa kupuješ tako drage jakne? Imam jakno za 60 EUR in jo nosim že 3 leta. Letno enkrat ali dvakrat (odvisno od stanja) jo dam v čistilnico in še nisem imel problemov."
    },
    {
        "role": "assistant_10",
        "message": "> Hmm... zakaj pa kupuješ tako drage jakne? Imam jakno za 60 EUR in jo nosim že 3 leta. Letno enkrat ali dvakrat (odvisno od stanja) jo dam v čistilnico in še nisem imel problemov.  Tole lahko še stopnjujemo:  Hmm... zakaj pa kupuješ tako drage jakne in jih povrhu tega še nosiš v čistilnico? Imam jakno za 10 EUR in jo nosim že 5 let. Letno enkrat jo operem v pralnem stroju in še nisem imela problemov. Sicer ni glih jakna ampak jest sem zadovoljna z njo.  Pač je kupu jakno za 150 EUR.  o+ @assistant_10"
    },
    {
        "role": "user",
        "message": "Če se mi zdi cunja kvalitetna in če se v njej dobro počutim, sem seveda pripravljen zanjo dati malo več. Tudi za res dobro business obleko dam rajši npr. 200€ več kot pa da bi kupil nekaj, kar je sicer poceni, a z artiklom kasneje ne bom zadovoljen. Je pa to IMHO nerelevantno, zame bi bilo isto, če bi mi uničili jakno, vredno 60€."
    },
    {
        "role": "assistant_16",
        "message": "V redu, z zgoraj napisanim se strinjam."
    },
    {
        "role": "assistant_15",
        "message": "Nevone, se strinjam s tistim glede spravljive narave  Perci, tudi s tabo se strinjam. Verjetno bi takšno napake čistilnice lahko stlačil v 5. čl Obligacijskega zakonika _ načelo vestnosti in poštenja; sicer pa ne bi vedel. Seveda pa bi napačno navodilo moralo biti res, ampak zares tako napačno.  Vendar ponavljam: praviloma (razen v Percijevem primeru) mora čitilnica očistit tako, kot piše na listku. To pa še posebej glede na raznovrstnost materialov, ki se dandanes pojavljajo."
    },
    {
        "role": "assistant_17",
        "message": "Moj primer je bil tak, da so mi v čistilnici uničili maturantsko obleko. Konkretno so pozabili odparati črn gumb na beli podlagi in je spuščal barvo. Vrnili so 3/4 cene, ker je bila obleka \"rabljena\". Je pa emociolnalna škoda nepopravljiva  ."
    },
    {
        "role": "assistant_18",
        "message": "Povprašaj osebje čistilnice kje imajo zavarovano odgovornost za povzročeno škodo.   Stopi do zavarovalnice, kjer imajo to zavarovano in vloži odškodnindki zahtevek. Zavarovalnica naj bi namesto tebe raziskala čigava je odgovornost za nastalo škodo in v kolikor je zanjo odgovorna čistilnica škodo tudi ovrednotila."
    },
    {
        "role": "user",
        "message": "GO-AHEAD: Bom povprašal, hvala."
    },
    {
        "role": "assistant_19",
        "message": "Sem se spomnil, da so meni tudi uničili maturantsko obleko. In to Versacijev reklc. So pa pri likanju čisto ožgali blago, kar so tudi priznali. Tako da so brez krega vrnili celotno ceno reklca (seveda je mati imela spravljen račun)."
    },
    {
        "role": "assistant_20",
        "message": "No, ko smo že pri poškodovanih oblačilih    Danes hodim po pločniku v centru Lj in mimo se pripelje tisti mali Snagin tovornjaček za pometanje poločnikov. Ko je mimo mene, začutim neko pršenje. Iz zadnjega dela tovornjačka, kjer piha ven zrak (kot pri domačem sesalcu), očitno ni pihal le zrak, ampak so bile zraven še kapljice. Jakna je sedaj polna rjavo-sivih pikic."
    },
    {
        "role": "assistant_12",
        "message": "In? Mislis, da je tovornjacek pri svojem pucanju ravnal s potrebno skrbnostjo ."
    },
    {
        "role": "assistant_20",
        "message": "Ah ne, na Snagi bi rekli, da oni vzdržujejo vozila v skladu z navodili proizvajalca. Po mojem vztrajnem teženju bi pokazali še račune vseh servisov. Potem bi mi ponudili, da se poskusijo kaj dogovoriti s proizvajalcem, saj je krivda na njegovi strani, ker v navodila ni napisal, kako pogosto je treba menjati filter za izpihani zrak."
    },
    {
        "role": "assistant_21",
        "message": "Lahko v tem primeru kvalificiramo pogodbo kot Podjemno pogodbo / Pogodbo o delu?  So bili @userju sporočeni kakšni \"splošni pogoji poslovanja\" oz. na drug način sporočene obveznosti strank?"
    },
    {
        "role": "assistant_7",
        "message": "\"Ti svoje cote ponosiš v parih mesecih? Jaz jih ne, si jih sam plačujem. \"  Jaz nisem pisal, da je bila tvoja po_nošena. Zapisal sem samo, da za rabljeno (nošeno) hočeš novo. Kaj si pa ti plačuješ in kupuješ me pa, prijazno povedano, ne zanima.  \"Če je zate korektno to, da ti nekdo zaračuna storitev, katere ni opravil oziroma ti je z njo povzročil še škodo, ven pa se vleče s ponujanjem polovičnih rešitev, kot je barvanje na neznano barvo (samo ne na takšno, kakršna je bila prej), kaj je potem po tvoje nekorektno?\"  Ne vem sicer kateri hrček ti ne poganja, ampak glede na napisano bi lahko rekel, da čistilnica ni kriva v tvojem primeru. In ne samo to. Še ponudijo ti, da ti zadevo pomagajo razrešiti. Amapak ne - hočeš novo in to od tistega, ki ni nič kriv. Če bi te hotel zajebat bi ti, čisto po domače, lahko samo dokazali, da so ravnali skladno s prepisanim. Pa še to težko rečem, da bi te zajebal.   \"Ni stvar v tem, da bi jaz hotel kogarkoli nategnit, ravno obratno; ti se zaradi mene pusti nategovat komurkoli hočeš, jaz pa se bom pač rajši pozanimal o tem, kakšne možnosti imam.\"  Za začetek se probaj pozanimati vsaj o tem kdo je kaj kriv (če sam nisi tega nisi zmožen poišči strokovno pomoč - da, pravnika ). In za konec ti lahko samo zapišem, da si naravnost smešen. Saj ne, da je 150€ malo, toda ta denar težko dobiš kakšno kvalitetno robo od jakne. Kvalitetne jakne so od x10 pa do x100 te cene - odvisno kaj hočeš dokazati in pokazati.  Jakne za 150€ so pa narejene za tisti napumpane rite, ki si jakne za 50€ nočejo privoščiti, o jaknah za 500€ pa lahko samo sanjajo.   p.s. Če si pa kupu ukradeno robo na črnem trgu pa lahko tud tko zapišeš  ."
    },
    {
        "role": "assistant_22",
        "message": ">Če so upoštevali navodila na tistem listku, so v celoti \"oprani  >krivde\". Kemična čistilnica mora delat po navodilih proizvajalca.   Kaj pa v primeru, da tistega listka ni?   Kemična čistilnica je pač nek servis. (s katerimi imam tudi sam nekaj slabih izkušnj) Logično bi bilo, da tam delajo usposobljeni ljudje, ki vejo kaj delajo. Jaz sem jim odnesel torbo od prenosnika: \"Lahko to očistite?\" \"Sure! Cena bi bila Cena_Navadnega_Oblačila*Teža*X_Faktor.\" (delno resničen citat)  Ko je storitev plačana, kaj človek pričakuje? Čisto stvar, enake barve, dimenzije, brez odlomljenih gumbov, pokvarjenih zadrg,...   Če dobro premislim, potem bi od čistilnice pričakoval kar pravcati čudež. Zaradi raznih mešanic materialov in omejitev je možnost \"napake\" večja. Ampak vprašanje je \"kje določiti mejo.\"  Pri moji bogi torbi (Dell issue, draga zadeva) so se zadrge \"pokvarile\". Nekako se je del zadrge, ki drži \"zobke\", skrčil in zaradi tega je najbolj uporabljena zadrga zdržala teden dni.  A je v tem primeru čistilnica kaj kriva? (hja, listka za pranje ni)  Ker se ne znam lagati, sem na servisu povedal kaj se mi je zgodilo in vprašal, če to spada v zlato garancijo. Verjetno so bile takrat odločilne dve magične besede (zlato, prosim), da so mi res dali drugo. Pa tiste torbe so bile takrat prekleto drage.   Več komentarjev na avtorjev prispevek je bilo v smeri \"too dumb to be true.\" Ampak če ti že \"Fata.Substitute.Servis\" neko stvar (delno) \"uniči\", ti to kot potrošniku ne more biti v redu - tough luck, kupi drugo. Mogoče je zaradi vrste storitve to res nekomu samoumevno. Kaj pa, ko pridemo do oblek za 10 kEU?  Najlepše bi bilo, da bi trg izločil nesposobneže, ki niti *prat* ne znajo. Do takrat smo pa očitno - glede na veliko odgovorov tukaj - na milosti (in nemilosti) \"Fate\"?"
    },
    {
        "role": "assistant_15",
        "message": "@assistant_22, če listka ni, pa te čistilka (ali pa čistilec) opozori na to dejstvo in da sam prejemaš riziko, če bo šlo kaj narobe in se potem sam odločiš, če boš dal čistit ali ne. Dva ali trikrat se mi je že to zgodilo, da me je vnaprej opozorila, da pač domneva, da gre za občutljivo blago in da se lahko zgodi to ali to, nato pa me je vprašala, če bom vseeno dal čistit (sem dal in nič ni bilo), enkrat pa mi je rekla, da bo pri čiščenju tega madeža umazano mesto malo izgubilo barve in sem vztrajal, da očisti in je res malo zbledelo; jebiga."
    },
    {
        "role": "user",
        "message": "Odgovor UVP na podoben mail, kot je moj prvi post v tej temi, le z vsemi podrobnostimi:  V kolikor čistilnica uniči proizvod, ki ji je bil dan v vzdrževanje vam je dolžna po vaši izbiri v osmih dneh izročiti nov enak proizvod oziroma vam plačati odškodnino v višini cene novega proizvoda.  Če pa vam podjetje samo poškoduje proizvod, ki ste mu ga dali na čiščenje, pa je dolžno na lastne stroške v treh dneh odpraviti poškodbo, kadar se s tem ne zmanjšata vrednost in uporabnost proizvoda. V primeru, da vam tega ni mogoče zagotoviti, pa vam pripada pravica iz prejšnjega odstavka.   V dopisu so mi zapisali še, da naj dopis posredujem tudi čistilnici, kar sem tudi storil. Za naprej bomo pa videli.  SuperSonic:  Saj ne, da bom v tej temi pretirano koristen (v kateri pa sem )  SuperSonic: Tako je, nisi koristen, pravzaprav si žaljiv, poleg tega pa govoriš še nepotrjene bedarije o tem, kako naj bi morala čistilnica ravnat, zato ti tudi ne mislim več odgovarjat. Lep pozdrav."
    }
]