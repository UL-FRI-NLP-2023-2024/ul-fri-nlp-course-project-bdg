[
    {
        "role": "user",
        "message": "Danes si na SLO2 zvečer poglejte dokumentarec o enem od fenomenov iz časov Juge, o samogradnji jadrnic, zlasti betonskih.  Starejši se še dobro spomnimo trupov napol narejenih jadrnic na dvoriščih hiš, mladino bo pa morda zanimal ta nanavden konjiček marsikaterega Slovenca izpred 35+ let."
    },
    {
        "role": "assistant_0",
        "message": "To je čisto izvedljiva reč in pluje, da ne bo kdo debelo gledal, saj ne vtakneš skale v vodo. Celo nekaj jih je možno še dandanes kupiti. Edino popravila znajo biti precej zapletena. A ti si nek pomorščak ali kaj?"
    },
    {
        "role": "assistant_1",
        "message": "@user je 25. feb 2020 ob 14:45 izjavil:Danes si na SLO2 zvečer poglejte dokumentarec o enem od fenomenov iz časov Juge, o samogradnji jadrnic, zlasti betonskih.  Starejši se še dobro spomnimo trupov napol narejenih jadrnic na dvoriščih hiš, mladino bo pa morda zanimal ta nanavden konjiček marsikaterega Slovenca izpred 35+ let.   Pozdrav  @user, misliš tole oddajo:  https://www.rtvslo.si/kultura/intervju/...  Jaz sem hodil v višje razrede osemletke, ko je to začelo \"boomat\". Če me spomin ne vara, so navodila za gradnjo bila celo objavljena v našem TIM-u, prav gotovo pa v reviji Sam Svoj Majstor - SAM (tam so se v samogradnji lotevali marsičesa, določene stvari so bile prav kvalitetne). Se pa sam spominjam betonskega trupa, ki je dolga leta stal ob magistralki Maribor - Dravograd, tam nekje med MB in Selnico...  Pa priznam, da me je malo cukalo takrat v to smer   Lp  Jože"
    },
    {
        "role": "user",
        "message": "Marsikoga je Takrat - konec sedemdesetih in naprej - se je standard ljudi popravil, cena samogradnje je postala znosna, materiale se je dalo dobiti, jadranski otoki so bili \"naši\", cene komunalnih privezov smešno nizke... In si je marsikdo izračunal, da takšen \"vikend\" na morju ni nič dražji od gradnje klasičnega, dopustovanje na barki pa je cenovno primerljivo taborjenju.  Marsikdo je potem ugotovil, da je gradnja jadrnice vseeno malo bolj zapletena od zidave hišice na deželi, ali postavitve prikolice v kampu. Predvsem se je hitro zataknilo pri opremi. Trup so ljudje še nekako naredili, betonskega ali plastičnega, potem je pa prišlo na vrsto okovje, okna, notranja oprema, motor, jambor..."
    },
    {
        "role": "assistant_2",
        "message": "Betonske jadrnice so slepa ulica...  Vsak lastnik jadrnice ali večjega motornega vozila je 2x srečen...  Prvi, ko kupi, drugič ko proda ."
    },
    {
        "role": "assistant_3",
        "message": "Našel malo gradiva:            Očitno je bil beton \"the thing\" tudi drugod, čeprav se je v 60 ih že širše pričel uveljavljati fiberglas - steklena vlakna vezana z epoksi smolo."
    },
    {
        "role": "assistant_4",
        "message": "Saj razumem life je bil boljsi, ampak živimo v casu, ko se bajte ne butajo vec, ladje se ne vlivajo z betonom, pa verjetno se nekaj takih \"izumov\" z omejenim rokom trajanja, ki danes ne pijejo vode."
    },
    {
        "role": "assistant_5",
        "message": "Preživel več kot 10 poletij na betonski jadrnici kot otrok... lepi spomini."
    },
    {
        "role": "assistant_1",
        "message": "Pozdrav  Par let kasneje je podobno \"zaboomala\" samogradnja jadralnih desk iz steklenih vlaken in epoksija. Tega se je tudi marsikdo lotil, pa še zalogaj je bil precej manjši, kot pri jadrnicah...  Lp  Jože"
    },
    {
        "role": "assistant_6",
        "message": "Z eno 12-metrsko sem se - pač pred tridesetimi leti - nekajkrat peljal. Ni bilo slabo. (Hladilnik poln piva.)  Bila je, presenečenje, dokaj težka. Ob lahnem vetru sem lahko s svojo - manjšo, plastično - delal kroge okrog nje. Je pa šla brez težav ob najhujši burji čez Kvarner. (Ko sem sam v marini poslušal napovedi.)  Čez Kvarner je šla velikokrat, pa daleč naprej proti jugovzhodu, posadka je bila zadovoljna (pivo?), torej je v resnici dobro služila namenu. Kaj češ več?"
    },
    {
        "role": "user",
        "message": "@assistant_4 je 25. feb 2020 ob 17:11 izjavil:Saj razumem life je bil boljsi, ampak živimo v casu, ko se bajte ne butajo vec, ladje se ne vlivajo z betonom, pa verjetno se nekaj takih \"izumov\" z omejenim rokom trajanja, ki danes ne pijejo vode.  In? A je kdo rekel, da je to dokumentarec (oziroma tema) o tem, kako se splača delati betonske barke?  Pogovarjamo se o zanimivem fenomenu iz polpretekle zgodovine, dokuemtnarec je pa narejen, da vse skupaj ne bo povsem padlo povsem v pozabo.  Podobno kot en drug zanimiv dokumentarec, Jugoslovanska Mehika, ki pa ni dosegljiv v arhivu RTV. https://www.mihamazzini.com/SI/yumex/in...  @assistant_1 je 25. feb 2020 ob 18:10 izjavil:Pozdrav  Par let kasneje je podobno \"zaboomala\" samogradnja jadralnih desk iz steklenih vlaken in epoksija. Tega se je tudi marsikdo lotil, pa še zalogaj je bil precej manjši, kot pri jadrnicah...  Res je. Teh je bilo pa celo precej dejansko narejenih. Sošolec s faksa je recimo eno naredil."
    },
    {
        "role": "assistant_6",
        "message": "@user je 25. feb 2020 ob 19:10 izjavil:Res je. Teh je bilo pa celo precej dejansko narejenih. Sošolec s faksa je recimo eno naredil.   Moj sošolec jo je naredil in jo z vlakom in trajektom odnesel na Lastovo. In nazaj."
    },
    {
        "role": "assistant_7",
        "message": "Dober dokumentarec je bil. \"Ko to tamo peva\" kaka asociacija mogoče?"
    },
    {
        "role": "user",
        "message": "Malce preveč umetniški za moj okus, s premalo podatki, ampak OK, za pogledati je."
    },
    {
        "role": "assistant_7",
        "message": "O samem načinu izdelave od načrta (nekaj so sicer povedali, a žal nisem videl nobenega) do izvedbe betoniranja (gotovo obstaja kup teh fotk) bi mogoče lahko pokazali malo več. V tem delu mi je res delovalo bolj kot radijska oddaja. Drugače pa dober izdelek, se splača pogledat. Končno sem tudi izvedel, kaj se je zgodilo z \"Viltuško\" barko pri MB, ki se je še dobro spominjam."
    },
    {
        "role": "assistant_8",
        "message": "Betonske sanje, dokumentarni film podnapisi"
    },
    {
        "role": "assistant_9",
        "message": "V Višnji gori je dolga leta stala taka barka, vidna iz ceste"
    },
    {
        "role": "assistant_10",
        "message": "sej je verjetno še vedno tam, samo na dnu"
    }
]