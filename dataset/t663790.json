[
    {
        "role": "user",
        "message": "Sem prišel na idejo pri temi o neposredni posesti:  če zakonec po prenehanju skupnosti proda skupno premoženje brez soglasja drugega zakonca in s celotno kupnino plača skupne dolgove, je dolžan plačati drugemu zakoncu polovico kupnine (recimo da ni ugovora v smeri vrednosti premoženja ob prenehanju skupnosti in da deleži niso sporni (polovica kupnine))?  Je mal tricky, vem ja. Lakotnik, Žiga?"
    },
    {
        "role": "assistant_0",
        "message": "Laično mnenje: Ne moreš (brez sodne odločbe) prodati lastnine drugega in nato kupnino porabiti po lastni presoji- četudi je to v korist lastnika.  PS- si predstavljaš, da nekdo proda npr. tvoj avto in s kupnino od avta poravna nekaj obrokov zavarovanja zanj katerih ti nisi plačal. Kupnino od tvoje lastnine je uporabil za zmanjšanje tvojega dolga.  PS-s pri tem pa mogoče postavi ceno za avtomobil ravno toliko, kot znašajo zapadli obroki + stroški prodaje, čeprav je avto vreden več."
    },
    {
        "role": "assistant_1",
        "message": "Prodal bo lahko marsikaj, celo hišo bi lahko prodal, če je v zemljiški knjigi še vedno edini vpisani lastnik. Seveda se potem začne jajcarija, ko 'partner' to izve, na koncu pa se jagajo po sodiščih gor in dol....  To, da dejansko lahko izvedeš prodajo, še ne pomeni, da si imel pravico to tudi storiti. Ne smeš razpolagati z lastnino, ki ni več tvoja, čeprav na papirjih bivši partner (še) ni vpisan novi (so)lastnik.  Če bi postopal, kot je zgoraj napisan hipotetični primer, bi se najprej tožila zaradi prodane lastnine. Ko bi oškodovanec dobil to povrnjeno, pa bi se spet tožila za tisti del že poplačanih skupnih dolgov.  Skratka čisto nepotrebna jajcarija. Ampak ne dvomim, da so tudi kakšni taki na svetu, ki bi se tudi tega podstopili, samo da bi bivšemu partnerju grenili življenje."
    },
    {
        "role": "user",
        "message": "Ni sporno, da zakonec brez soglasja drugega zakonca s skupno lastnino ne sme razpolagati. Vendar če to naredi, ima drugi zakonec 1) na voljo izpodbojno tožbo, s katero izpodbija tako pogodbo ali 2) zahtevek na povrnitev njegovega deleža, glede na to, da nepremičnine ni več, mu ostane zahtevek na povrnitev vrednosti deleža otujenega (polovica vrednosti ali polovica kupnine, kar sicer ni isto, ma ne gremo v detajle).  Zakonca sta solidarna dolžnika, kar pomeni, da vsak lahko plača celoten dolg, ali pa ga lahko plača iz skupnega premoženja, ne vem, dvom pa je zaradi tega, ker sem našel tale zapis v sodni praksi: Po presoji pritožbenega sodišče niti ni odločilno, ali je toženka dejansko (fizično) iz prejete kupnine plačala obveznosti pravdnih strank, ki so nastale tekom njune zakonske zveze, ali morebiti z denarjem drugega izvora, kot se zmotno zavzema pritožba. Bistveno je, da je toženka poplačala določene skupne dolgove v višini vrednosti zneska kupnine  Sicer je stvar formalno lahko rešljiva: - drug zakoncev zahteva vrnitev svojega deleža, - prvi zakoncev zahteva od drugega povrnitev tistega dela dolga, ki ga je plačal na njegov račun. - sledi pobot."
    },
    {
        "role": "assistant_1",
        "message": "@user je 14. jan 2016 ob 14:38 izjavil: Sicer je stvar formalno lahko rešljiva: - drug zakoncev zahteva vrnitev svojega deleža, - prvi zakoncev zahteva od drugega povrnitev tistega dela dolga, ki ga je plačal na njegov račun. - sledi pobot.  Pri tem ne smemo razumeti 'lahko rešljiva' kot 'enostavno rešljiva', če si dva hočeta nagajati. Bolj pravilno je zadevo razumeti kot 'je možno rešiti' koliko pa bo to oba vpletena stalo in koliko časa bo trajalo pa samo od vpletenih akterjev zavisi.  Vsekakor je bolje, da se take stvari prej dogovori in sporazumno reši, kot pa v samohodu enega od bivših partnerjev."
    }
]