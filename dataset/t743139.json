[
    {
        "role": "user",
        "message": "Pozdravljeni,   sem na lovu za vertikalno mišjo, ker imam težave z zapestjem (stara poškodba), in precej delam na računalniku. Trenutno imam Logitech M705.  Specifikacije:  - laserska (površina pisalne mize je zlakiran gladek les, tako da optična verjetno ne pride v poštev) - nastavitve scrollinga kot pri Logitech M705 (gladko in scrolling po stopnjah) - DPI ne vem, če bi igral kakšno posebno vlogo (če da, potem nad 1000 DPI) - wireless, dolga življenjska doba baterije - podprt na Win 7 in Win 10 - cena? Tukaj ne vem, kaj in koliko se splača založit, glede na to, da je vertikalna zaloga glodalcev še vedno v manjšini.  - velikost roke po rokavici 6-7 Torej nekaj srednjega.  - Poraba: pisarniško delo, urejanje glasila (osnove) internet, pisanje - 'odporna' proti overclicking - po možnosti nakup v SLO - dobro sede v roko, thumb rest   Naokoli je @assistant_7 na forumu omenil Cherry MW 4500, in če si jo kdo lasti, prosim, če pove izkušnje. Dodatno imam uč tudi na Logitech MX vertical, čeprav je precej draga zadeva, in bi se jo splačalo nabaviti samo, če bi se dolgo 'mrcvarila'. Če ima kdo še kakšen dober predlog ali izkušnje, so dobrodošli.   Hvala vsem že vnaprej in lep pozdrav,   @user"
    },
    {
        "role": "assistant_0",
        "message": "Jaz zaupam od nekdaj Logitechu (pa razer), enostavno odlicne, zanesljive in vzdrzljive misi. Razer dela tudi super miso ampak je bolj gamerska sekcija.  Jaz bi na tvojem mestu vzel https://www.logitech.com/en-us/product/...  Ustreza vsem zapisanim zahtevam."
    },
    {
        "role": "assistant_1",
        "message": "Jaz mam Cherry MW 4500, ampak mi bolj sede Ms Sculpt Ergonomic v roko (oz. mi je bolj prijeten kot)."
    },
    {
        "role": "assistant_2",
        "message": "Pa je Cherry MW 4500 plug and play? So kakšne težave?"
    },
    {
        "role": "assistant_1",
        "message": "Vtakneš in dela - Ni težav. (A je to sploh značilno za miške? Ponavadi je vsaka delala na vsakem kompu...)"
    },
    {
        "role": "assistant_3",
        "message": "Za kake dodatne gumbe in gimmick fičrje je potrebno namestiti priložen softver."
    },
    {
        "role": "assistant_3",
        "message": "So kaki večji modeli? Da ne vlečem dlani po mizi, na miški pa le prsti."
    },
    {
        "role": "assistant_4",
        "message": "Jaz sem si ravno ta teden naročil track ball Logitech M570. Sporočim, ko jo dobim, sem pa tudi gledal vertikalne, pa sem se na koncu odločil za track ball."
    },
    {
        "role": "assistant_5",
        "message": "Pa si že uporabljal trackball kdaj prej, se boš lahko navadil? Sam recimo nimam nobenih problemov pri menjavi keyboard layoutov, pri miški pa se nikakor ne morem navaditi na nič, kar ni dejanska miš.  Vertikalna bi mi po moje šla, sem razmišljal o njej, trackpadi ali trackballi pa mi vzbudijo željo, da bi zabrisal komplet vse čez balkon..."
    },
    {
        "role": "assistant_4",
        "message": "Miš si bom odnesel domov, da je ne bom imel v bližini. Tako bom prisiljen se jo navadit in uporabljat. Moram se navadit, preventivno, zaradi zdravja."
    },
    {
        "role": "assistant_5",
        "message": "Poročaj kako bo šlo..."
    },
    {
        "role": "user",
        "message": "@assistant_0: Se strinjam, Logitech miši so običajno BP, vendar je trenutno draga kot žafran. Zato - če si jo imel priložnost preizkusiti, se ti zdi vredna vseh fičnikov, glede na to da je trenutno flagship Logitechove vertikalne serije, ali pa je bolje še počakati?  @Damijan D: Lahko prosim opišeš, če ti je Cherry miš všeč? Omenil si sicer, da ti bolje sede MS Sculpt Ergonomics, torej delaš tudi z njo, ali si jo samo na kratko preizkusil?  Hvala za odgovore ter lep pozdrav,   @user"
    },
    {
        "role": "assistant_6",
        "message": "@assistant_2 je 6. apr 2019 ob 13:35 izjavil:Pa je Cherry MW 4500 plug and play? So kakšne težave?  Na win 10, 7 pa nekaj linuxih mi je delala brez tezav.   Po 4 mesecih pa par padcih se vse dela kot prvi dan. Kak teden je trajalo da je roka nehala rinit v vodoraven polozaj, tacajt imas lahko malo tezav z levim klikom, ko probavas vertikalno pritiskat s prstom.  Edina tovrstna kar sem jih sprobal, lepo sluzi namenu, a bi pomagala pri zapestju pa ne vem, ker nisem nikoli imel tezav z njim."
    },
    {
        "role": "assistant_7",
        "message": "Poceni (20 eur) vertikalne podgane so na Amazonu presenetljivo dobro ocenjene...  https://www.amazon.de/s?k=Vertical+Mous..."
    },
    {
        "role": "assistant_1",
        "message": "Primarno uporablja MS Sculpt, Cherry sem nabavil, ko je bila MS miš na servisu (levi gumb je skoraj nehal delat). Meni je MS boljša (po moje) predvsem zaradi tega, ker ni treba miške držat, ampak je dovolj, da imaš prste samo na njej (kot na navadni), cherry je pa malo bolj pokončna in jo je treba že držati s palcem. Trenutno sem cherry posodil kolegu, ki mu je crknila ena poceni vertikalna miš (za 15-20€) in pravi, da mu je cherry bolj všeč od njegove bivše..."
    },
    {
        "role": "assistant_0",
        "message": "@user je 6. apr 2019 ob 20:29 izjavil:@assistant_0: Se strinjam, Logitech miši so običajno BP, vendar je trenutno draga kot žafran. Zato - če si jo imel priložnost preizkusiti, se ti zdi vredna vseh fičnikov, glede na to da je trenutno flagship Logitechove vertikalne serije, ali pa je bolje še počakati?  @Damijan D: Lahko prosim opišeš, če ti je Cherry miš všeč? Omenil si sicer, da ti bolje sede MS Sculpt Ergonomics, torej delaš tudi z njo, ali si jo samo na kratko preizkusil?  Hvala za odgovore ter lep pozdrav,   @user   Ne jaz vertikalne se nisem imel, sam uporabljam g403 prodigy in je najboljsa mis kar sem jih kdaj imel. Senzorji so top of the line, tracking je odlicen, kvaliteta plastike super, moznost dodajanja ali odvzemanja utezi, dober grip materijal ob bokih misi. Od njihove vertikalne ne bi pricakoval nic manj. Ima sicee vertikalna dosti manjsi dpi ampak se vedno zelo visok, visji kot gaming miske izpred 5ih let. Menim, da mis sigurno upravici svojo ceno, logitech misi so zelo vzdrzljive, tudi najcenejse zdrzijo vsaj tam 2 milijona klikov. Ce imas moznost dat ta denar, kupi tole mis in si fraj za naslednjih 5+let. Oz. precej vec kot to."
    },
    {
        "role": "user",
        "message": "@assistant_0: Zanimivo. Review/spot o g403 je bil dober (me je firbec peljal po ogledih), in če ne bi bilo mojih težav z zapestjem, bi prišla v ožji izbor.  Pri Logitechovi me je motilo, da za tak denar ni dobre podpore palca, tako da je njihova stvaritev prišla ven iz igre. Če bodo stvar naredili še boljšo, potem me bodo mogoče prepričali, trenutno me niso.   @assistant_7: Hvala za link - presenetilo me je, da izven SLO eksistira precej pripadnikov roda vrste mechanicus podganus vertikus  Žal je veliko optičnih, ampak vseeno - dve naročeni in bosta tudi preizkušeni, da vidim, kaj mi ustreza. Prideta konec tedna, tako da takrat poročam, kako se obneseta.   Ena stvar me pa grize - zelo redki poizvajalci imajo kolikor toliko urejeno, za kako veliko roko/dlan imajo njihove miši narejene, kar je šibka točka tudi njihovih horizontalnih sorodnic.(Bi pomagalo, če bi bila kje kakšna potrošniška peticija glede tega... ) Ali je kje na netu ali med slo-techovci kakšna tabela glede tega, ali pa imamo samo nepisano pravilo, da je pač treba v živo preizkusiti, in to je to?  Lep pozdrav in hvala vsem za odgovore,   @user"
    },
    {
        "role": "assistant_8",
        "message": "Dolgo sem tuhtal med Logitech in Evoluent, na koncu sem se odločil za slednjo... Prebral sem tole https://www.technobuffalo.com/vertical-... na koncu vrgel kovanec ... Nisem želel da bi mi mezinec drsel po mizi, pri evoluent sem videl da ima spodnji del tam podaljšan, s tem namenom"
    },
    {
        "role": "assistant_9",
        "message": "Ste me spomnili, da moram narocit moji. Bomo pa najprej poizkusili s cem takim:  https://www.aliexpress.com/item/CHYI-Er..."
    },
    {
        "role": "assistant_8",
        "message": "@assistant_9 je 8. apr 2019 ob 08:14 izjavil:Bomo pa najprej poizkusili s cem takim: https://www.aliexpress.com/item/CHYI-Er...  solidna, zamene malo prelahka, pa bateriji \"(pre)hitro žre\" - tisti (na sliki modri)trakec je celi čas osvetljen - čemu le?"
    },
    {
        "role": "assistant_4",
        "message": "Prva ura uporabe track balla je za mano. Po moje se bom navadil brez težav."
    },
    {
        "role": "assistant_9",
        "message": "@assistant_8 je 8. apr 2019 ob 09:34 izjavil:@assistant_9 je 8. apr 2019 ob 08:14 izjavil:Bomo pa najprej poizkusili s cem takim: https://www.aliexpress.com/item/CHYI-Er...  solidna, zamene malo prelahka, pa bateriji \"(pre)hitro žre\" - tisti (na sliki modri)trakec je celi čas osvetljen - čemu le?   Poznas kaksno boljso budget varianto? Tnx za opozorila okoli baterije..."
    },
    {
        "role": "assistant_8",
        "message": "@assistant_9 je 8. apr 2019 ob 11:18 izjavil:Poznas kaksno boljso budget varianto? Tnx za opozorila okoli baterije...  NE, sa to je solidna miš,za občasno ali popoldansko delo doma"
    },
    {
        "role": "assistant_9",
        "message": "@assistant_8 je 8. apr 2019 ob 11:37 izjavil:@assistant_9 je 8. apr 2019 ob 11:18 izjavil:Poznas kaksno boljso budget varianto? Tnx za opozorila okoli baterije...  NE, sa to je solidna miš,za občasno ali popoldansko delo doma   Kul, bom narocil, morda jo odprem in odrezem LEDjke. :)"
    },
    {
        "role": "assistant_8",
        "message": "@assistant_9 je 8. apr 2019 ob 11:42 izjavil: Kul, bom narocil, morda jo odprem in odrezem LEDjke. :)  saj daš not polnilne baterije, pa jih vsake toliko polniš, strošek ~4€. Jaz sem jo primerjal z Logitech, kjer baterija drži veliko veliko -skoraj 1leto."
    },
    {
        "role": "assistant_0",
        "message": "Tiste ledice dvomim, da pozrejo kaj dosti. Tisto laufa skoraj brez stroma."
    },
    {
        "role": "assistant_10",
        "message": "@assistant_4 je 8. apr 2019 ob 11:02 izjavil:Prva ura uporabe track balla je za mano. Po moje se bom navadil brez težav.  Fotografije se da urejat s tem trackballom? Par ur fotošopanja?   A kdo ve zakaj so vertikalne miši za levičarje 1x dražje od tadesnih? In zakaj jih nimajo vsi proizvajalci/prodajalci v ponudbi? Je res tako redek biser kot zadetek na jackpotu?"
    },
    {
        "role": "assistant_9",
        "message": "@assistant_10 je 9. apr 2019 ob 07:51 izjavil:@assistant_4 je 8. apr 2019 ob 11:02 izjavil:Prva ura uporabe track balla je za mano. Po moje se bom navadil brez težav.  Fotografije se da urejat s tem trackballom? Par ur fotošopanja?   A kdo ve zakaj so vertikalne miši za levičarje 1x dražje od tadesnih? In zakaj jih nimajo vsi proizvajalci/prodajalci v ponudbi? Je res tako redek biser kot zadetek na jackpotu?   Pri teh poceni kitajskih sem tu in tam opazil, da lahko izbiras med levo in desno, kjer je leva 1USD vec. :)  https://www.aliexpress.com/item/CHYI-Er..."
    },
    {
        "role": "assistant_4",
        "message": "@assistant_10 je 9. apr 2019 ob 07:51 izjavil:@assistant_4 je 8. apr 2019 ob 11:02 izjavil:Prva ura uporabe track balla je za mano. Po moje se bom navadil brez težav.  Fotografije se da urejat s tem trackballom? Par ur fotošopanja?   A kdo ve zakaj so vertikalne miši za levičarje 1x dražje od tadesnih? In zakaj jih nimajo vsi proizvajalci/prodajalci v ponudbi? Je res tako redek biser kot zadetek na jackpotu?   Vsekakor se natančnost zmanjša. Vsaj jaz sem to opazil, mogoče bom z več vaje bolj natančen oz. manj štorast. Lahko ti jo pa posodim za kak dan."
    },
    {
        "role": "assistant_11",
        "message": "@assistant_10 je 9. apr 2019 ob 07:51 izjavil:A kdo ve zakaj so vertikalne miši za levičarje 1x dražje od tadesnih? In zakaj jih nimajo vsi proizvajalci/prodajalci v ponudbi? Je res tako redek biser kot zadetek na jackpotu?   Oh, hi, welcome to the club :/ Jaz sem prišel do podobnega mnenja, kot si ga zapisala tukaj. Na žalost, ostali pravijo podobno."
    },
    {
        "role": "user",
        "message": "Alo,   ker me je Amazon presenetil s predčasnim prihodom mojih trenutno novih vertikalnih podgan, vam lahko malo začinim ta vikend z opisi, kako se obnašata. Za vse ki to berete; Opisi bodo subjektivni, in mogole bo za vas, če se jih odločite preizkusiti na lastne roke, izkušnje kaj drugačne.   Prva podgana je Kingtop Wired/Wireless 2.4 GHz Wireless Vertical Mouse  KINGTOP ni ravno znamka, ki bi me zanimala na prvi pogled, me je pa pritegnilo, da je njihova vertikalna miš precej dodelana - gumirane strani, torej sta palec in mezinec podprta, svetlobni indikator polnjenja in menjave DPI resolucij, zanimiva oblika in barva, ter solidno izdelana stranska gumba. No, tako živo rdeče mši ne vidiš vsak dan, tako da ja, tudi to šteje. Predvsem pa mi je pritegnilo pozornost, da je miš operativna tako v wired kot tudi wireless načinu. Za wired način je dodan USB-C kabel, preko katerega se miš tudi polni. Po oblikovni strani je grba, na kateri sloni roka tako, kot bi dvignil površino Logitech M705 in jo dodatno podaljšal in razširil, z rahlim 45-odstotnim naklonom, tako da je bil prehod na 'vertikalo' po prvih začetnih napakah presenetljivo hiter. Miš je tudi precej stabilna in solidna, tudi če jo ponesreči zadanete z roko, ali jo namenoma poskušate prevrniti (ne glede na stran), je njeno težišče solidno nizko, tako da ostane na svojem mestu. Glede na to, da je miš optična, je bilo pričakovati, da bo mogoče potrebna podlaga (miza je svetel zglajen in lakiran les), vendar ni bilo potrebe.   Kar se tiče velikosti - moja roka gre v rokavice št. 6-7, torej je na manjši strani, kljub vsemu pa pri delu z Logitech M705 dokaj solidno pokrije celotno površje te miši. Pri vertikalni miši me je presenetilo, da je bila velikost zame pravšnja, in roka udobno sedi na njej, mogoče bi ustrezala še roki velikosti rokavice 8, več pa verjetno ne, ker bi se spodnji del dlani drsal ob leseno površino. Scrolling gre po stopnjah, smooth scrolling he možen, če se pritisne in drži kolešček, kar se lepo čuti pod prsti, tako da pretikanje ne dela težav. Stranska gumba za prehajanje na prejšnjo/novo stran delata brez problema, mogoče pa bo koga motilo klikanje, ker zna biti glasno. Za varčevanje z energijo ima spodaj še off/on gumb, rahlo problematična zna biti hramba USB dongla, ker se ga samo zatakne v miš, kar se šteje v manjpi minus, če boste miš prenašali s sabo. Ni dodana nobena majhna vrečka, tako da se dongl slučajno ne bi iztaknil iz miši. Dodana pa so navodila, ki so v angleščini, francoščini, emščini, italijanščini in španščini.  Priključitev je bila najprej opravljena s kablom, ker se ni vedeo, koliko so naponjene baterije. Že takrat je miš delala brez problema, kot plug&play naprava, niso bili potrebni nobeni gonilniki. Za DPI trenutno ne morem poročati, kako in kaj, vendar so menjave v redu. Kot wireless je miš bila s strani Win 10 sistema tudi najdena v nekaj trenutkih, in s te strani tudi brezhibno dela.   Kaj je lahko minus? Lahko vas zmotijo rahlo poceni materiali, opazna je tudi reža med levim gumbom in grebenom miši, kar je lahko problematično čez čas, če se noter zatakne prah ali drobtine, na dolgi rok bo zanimivo videti, če bo USB -C odprtina na nosu miši zdržala večkratno uporabo, glede na to, da se ta miš polni.   Začasna ocena: Cenim prijetno lego roke, vendar me je sprva skrbelo, da mi bo dlan drsela z miši ker je površina, razen gumiranih strani, gladka plastika. Sicer se lepo čuti pod dlanjo, ampak prvi stik je za marsikoga lahko tudi odbijajoč. Prehod ni bil težaven, predvsem na račun same oblike is volumna miši - je malo napihnjena in poševna verzija Logitech M705, in dobro opravlja osnovne naloge, čeprav včasih pogrešam smooth scrolling opcijo, pa tudi, da bi bila miš precej bolj tiha, kot je. Za optimalno uporabo pa priporočam da imate podlakti na mizi ali pa je stol dovolj visoko da so roke v kotu 90 stopinj, ker je drugače raba miši, v primerjali z njihovim horizontalnimi sorodnicami, precej neprijetna.    Druga 'žrtev' aka vertikalna podgana mojega preizkusa je HAVIT 2.4GHz Wireless Ergonomic Mouse, Optical Vertical Mouse with Adjustable DPI 800/1200/1600/3, torej 'rezerva' , če prva ne bi delala ali mi ne bi ustrezala po otipu ali načinu dela. priložena so tudi navodila, velik plus pa je 18-mesečna garancija na izdelek.   Zakaj HAVIT? Predvsem zaradi mnenj uprabnikov, in oblike. Če smo v prejšnjih postih govorili o Cherry MW 4500 je oblika HAVIT miši skorajda identična, samo brez slogana na grebenu. Pozornost je pritegnila tudi zato, ker je kompatibilna s praktično vsemi poznanimi verzijami sistema - Windows, Mac, Linux, karkoli že imate na računalnikih, medtem ko je bila KINGTOP miš bolj ali manj upanja poln strel v temo, ker prozvajalec ne navaja, s katerimi sistemi je njihova miš pravzaprav kompatibilna, če sploh. Na desni strani ima tudi svetlobni indikator za prazno baterijo, žal pa nima indikatorja za spremembo DPI in gumba za forward/backward zgodovine zavihkov. Miš je v celoti iz plastike, razen koleščka, ki je na pol kovinski, obdan z rebrasto gumo. Človek bi pričakoval da ima pri takem skromnem izgledu miš primerno slab občutek pod prsti. Tu pa me je čakalo presenečenje, ker je bil občutek tak, kot da bi vzel Logitech M705 in jo poševno dvignil - materiala obeh miši sta po otipu enaka - in če ne bi bilo nagiba miši, različne oblike stranskih gumbov, odsotnosti gumirane površine na desni strani ter drugačne oblike scroll koleščka, bi lahko človek skoraj verjel, da dela na vertikalni Logitech miši. Kar se tiče velikosti oziroma prilagajanja v roko, HAVIT stavi bolj na uniformnost in gladkost linij kot na prilagajanje sami dlani, ima pa naklon podoben kot KINGTOP Za velikost dlani 6-7 je miš dovolj velika, malo težko pa bo za dlani večje velikosti. Uporabniki bodo verjetno pogrešali tudi gumirano desno stran, ker prstanec in mezinec rahlo drsita dol, da ni popolnega zdrsa sicer skrbi že sama oblika miši, vendar to verjetno ne bo držalo pri večjih dlaneh, katerih strani bi se dotikale pisalne površine mize. Scrolling kolešček ima dva načina - lahko gre po stopnjah, lahko pa ga potisnete dol, in imate smooth scrolling, dokler ga s ponovnim pritiskim na kolešček ne izklopite. Miš je solidna, se ne da zlahka prevrniti, čeprav je na račun izmenljivih baterij lažja kot KINGTOP miš. Tudi optična miš, deluje na opisani podlagi. Ni še mnenja o DPI.  V rokah je lahko vodljiva in rahlo boljša od KINGTOP ka se tiče natančnosti, predvsem če hočete popravljati besedilo in hočete vstaviti manjkajoče črke. Ima tudi opciho zoom, trenutno še ni bila preizkušena.  Kako se polni? Dve AAA bateriji, ki pa nista priloženi (torej znajdi se sam), ni rečeno, koliko časa bodo držale, je pa prisoten svetlobni indikator na spodnji desni strani miši. Podobno kot KINGTOP ima spodaj on/off stikalo, iz 'spanja' pa se jo zbudi, če se klikne na kakšen gumb. S priklopom ni bilo težav, sistem je miš zaznal takoj. Dongl je hranjen podobno kot pri Logitech M705 v prostoru za baterije.  Kaj je lahko minus? Že opisan problem, da ni indikatorja spremembe DPI, za razliko s KINGTOP mišjo pa je HAVIT miš precej bolj solidno grajena in reža med gumbom in grebenom miši ni tako zelo estetsko moteča, robovi so zaobljeni tako, da pride v notranjost miši čim manj prašnih delcev. Indikator praznosti baterije je rahlo nerodno postavljen, ker ga zakriva palec, in nekatere lahko moti da je miš razen tega precej puščobnega izgleda.   Začasna ocena: Lega roke je dobra, vendar me je v primerjavi s KINGTOP mišjo zmotilo, da je naklon zaradi tanjše miši rahlo bolj strm, in roka ne počiva na miši, temveč bi lahko rekli da napol visi. Po eni strani je to dobro, ker je obremenjen predvsem sprednji del sredine dlani, prsti so prosti za gibanje, je pa sprva občutek rahlo neprijeten, še posebej če so roke pod pod kotom, manjšim od 90 stopinj, gledano na komolce. Miš bi lahko bila soliden nakup za tiste, ki delate v CAD programih, vendar je to rečeno iz druge roke, tako da je to odvisno od uporabnika samega.   Končna/skupna ocena: Za ceno manj kot 26 € vsaka (Amazon), sta obe miši trenutno precej soliden nakup, če želite imeti/preizkusiti/ljjubeče (z)mrcvariti vertikalno podgano ali dve. Obe imata svoje prednosti in slabosti, in čeprav je bilo na začetku nekaj dvoma o tem, če bo prilagajanje na vertikalo doglo trajalo, je vsaj zame trajalo nekje do pol ure, da se je tekoče delalo z obema - torej klikanje ikon, popravljanje, besedil, scrolling, pretikanje gumbov. Največji problem pri nakupu vertikalnih miši je, da se ne ve, kakšna je velikost roke, ker imajo redki proizvajalci označeno, za kako velko roko je primerna njihova miš. Tako HAVIT kot KUNGTOP miš sta si razen neznantnih razlik v obliki in naklonu glede uporabnosti precej podobni, kar se pa tiče kvalitete, bomo pa videli na daljši rok. Če imate možnost, naročite različne oblike in velikosti miši, tako da boste sami preizkusili, kaj vam leži ali ne.   No, tako. Dolg članek je bil dolg, in upam, da za koga tudi informativen.   Lep večer vsem in hvala za nasvete,   @user"
    },
    {
        "role": "assistant_5",
        "message": "Dolg članek je bil definitivno dolg.   Lepo opisano, hvala za mnenje in vložen čas."
    }
]