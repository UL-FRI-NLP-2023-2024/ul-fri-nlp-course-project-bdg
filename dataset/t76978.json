[
    {
        "role": "user",
        "message": "Zanima me kako deluje fan controler...al je to mogoče le predupor in potenciometer, ki sta zaporedno vezana na bazo močnostnega tranzistorja, al je to velik bol zakompliciran stvor?...zanima me tud kakšna če bi se dal nardit na ta način ki sem ga opisal...obremenitev kanala=20W, kontrola pa od 0-12V...torej najprej teoretiziranje"
    },
    {
        "role": "assistant_0",
        "message": "jest bi to naredu brez potenciometrov, samo tripolno stikalo in upori(12V, 7V in 0V) in to je to..."
    },
    {
        "role": "user",
        "message": "ja ampak jest bi mel pa raj umesne vrednosti...če se stvar dela nej bo ornk"
    },
    {
        "role": "assistant_1",
        "message": "Frenk! Lahko narediš na 2 načina... en je lažji, drug pa težji... no pa sm vse povedu   lažji bi bil z napetostnim regulatorjem... ampak ne bi šel do konca gor (do 12 V)... druga možnost je pa s tranzistorjem in operacijskim ojačevalcem (lahko tudi samo z upori, ampak meni je bilo lažje z operacijskim narest). to je to! lp, T."
    },
    {
        "role": "assistant_2",
        "message": "Na moji strani pod elektroniko pod II. imaš zadevo z diodami in preklopnikom, verjemi, O V ne rabiš. ker na 5V so venti itak neslišni ...samo diode za večje tokove rabiš (tiste moje pa so do 1A). Lahko pa tudi skombiniraš, da diode s stikalom namestiš namesto zenerce v levi sliki, pol pa ni treba, cda so tako močne in tudi padec napetosti po diodi bo mal manjši ..."
    },
    {
        "role": "user",
        "message": "spajky: no ja rečmo da je lahko tud od 5V pa do 12V ampak ne po korakih   tugo: dej mal razlož kako si ti to naredu...mogoče maš še kšn načrt   zanima me kva je zdej z močnostnim tranzistorjem...al je to nemogoče   pa zanima me še kako majo to narjen komercialni fan controlerji"
    },
    {
        "role": "assistant_3",
        "message": "Če ne misliš komplicirati, bo tvoja varianta čisto dovolj, če pa bi rad zakompliciral do amena pa lahko sčaraš nekaj, kar bo veliko kot matična, s približno toliko elementi... delovalo pa bo enako. Ti potrebuješ vezje za spreminjanje napetosti, lahko uporabiš takega kot si si zamislil, lahko pa narediš vezje z regulatorjem  LM317A, razlika pa bo v tem, da je pri vezju z tranzistorjem izhodna napetost malo bolj odvisna od obremenitve, pri regulatorju pa ne , pa še zaščito, pred kratkim stikom in pregrevanju imaš. Verzija s tranzistorjem pa je lahko tudi za večje tokove. Če boš to izvedel, ne smeš pozabiti na hlajenje regulatorje ali tranzistorja, ker se bo na njem sproščalo veliko toplote. V bistvu bo ta element nadomestil upor, ki bi ga moral na vezati njegovo mesto, če bi želel dobiti željeno napetost, pri taki obremenitvi, kot jo imaš.  LP, @assistant_3"
    },
    {
        "role": "user",
        "message": "hvala azrael to sm rabu...kol pa stane kšn tak regulatorček?...pa kolkr sm gledou je tale za do 25V...al to poj z vezem določiš max voltažo al je pol bolš uzet kšn drug regulator??"
    },
    {
        "role": "assistant_3",
        "message": "Cena največ 200 SIT, JUST ga ima za 128 SIT + DDV. Z napetostjo je pa tako, da lahko regulator priklopiš na 12V napajanje, dela BP, samo maksimalnih vrednosti ne smeš prekoračiti. Obvezno moraš tudi vgraditi kondentatorja, najbolje čimbližje nožicam regulatorja, ker v nasprotnem primeru, regulator ni stabilen.  LP, @assistant_3  p.s. Ali mogoče veš ali tista trgovina z elektronskimi komponentami v Kranju, ki je bila v bližini Gorenje servisa, še obstaja, pozabil sem ime. Hvala."
    },
    {
        "role": "assistant_3",
        "message": "Še  KLIK, do še nekaterih drugih regulatorjev.  LP, @assistant_3"
    },
    {
        "role": "user",
        "message": "torej če te prov razumem lahko ta dela tud na 12V ampak obstajajo pa tud taki, ki so za 12V...kva je pa kondentor??...glede tiste trgovine...imenuje se lotus ampak je hudičevo draga, pa še en neumn prodajalc notr dela k misl kva je pametn"
    },
    {
        "role": "assistant_3",
        "message": "Nisva se dobro razumela, Regulatorji so grajeni za nek razpon vhodnih napetosti; da zadeva pravilno deluje, mora biti napetost v teh mejah. Maksimalna napetost iz takega regulatorja je malo nižja od vhodne, minimalna pa je 1.2V Kondenzatorja sta na vhodu in izhodu iz regulatorja, 0.1uF in 1uF,obadva vezana na maso, če pogledaš tisti pdf, shema na prvi strani. Kondenzatorja morata biti folijska, napetost 25V ali več, samo ni potrebe, samo dražje in večje bo. Če jih ni, se lahko regulatorju malo meša (izhodna napetost nekontrolirano niha), v računalniku, kjer je že itak polno EM motenj pa sploh. Tu ni pomembno kako stabilna je vhodna napetost, problem so dolge žice, ki lovijo motnje.  Aha, lotus, jaz pa sem iskal pod lotos... Torej se ni nič spremenilo, še vedno velja, da je zame, ki sem z Bleda, da grem v LJ po komponente, kot pa v to štacuno, ker pride vse skupaj + avtocesta + bencin ceneje. Ugotovil kakšne tri leta nazaj.  LP, @assistant_3"
    },
    {
        "role": "user",
        "message": "aha...zdej štekam...kašne bi pa mogu dat upore za do 12V...sicer je vspodej neka formula ampak nism ziher da jo razumem...kolk moči pa prenese takle regulatorček...nekj piše 1.5A, to je poj verjetno 12V*1.5A...kondenzatorji pa verjetno tud niso dragi če so sam 1mikrofarad"
    },
    {
        "role": "assistant_3",
        "message": "Kar obdrži priporočene vrednosti 240 ohm za R1 in 5k ohmov za potenciometer. Cena vseh potrebnih komponent ni zelo velika, nekje okoli 1000 Sit za vse (z regulatorjem, ploščico in ostalimi drobnarijami).  Pa še en  calculator za ta regulator.  LP, @assistant_3"
    },
    {
        "role": "user",
        "message": "ja če mam take vrednosti je max napetost enaka 27V...jest bi dal tako kombinacijo da bila max napetost enaka 12-13V...ker se zna zgodit da mi kdo ponesredč zavrti on poj vse skupej unič...kje v ljubljani pa priporočaš nakup?...ic al hte?  glede kombinacije uporov me najbol zanima kerga nej spreminjam r2 al r1 oz. če je to sploh pomembno"
    },
    {
        "role": "assistant_4",
        "message": "am samo nekaj kako boš iz 12v naredu 27V a boš zraven montiral še transformator al kaj."
    },
    {
        "role": "user",
        "message": "hm...zgleda da vn dobiš 27V samo če maš taprav napajanje...torej bi jest vn dobu max tako napetost kot je napajanje  zoidberg: nč transformatorja...sam tole"
    },
    {
        "role": "assistant_3",
        "message": "Ups, nisem kaj posebno testiral tisti kalkulator, ja, res je samo za napetost 25 V, pa kljub temu daje čudne rezultate. Kjer izračun pokaže več kot 25V, bi moralo pisati 25V in pika, pa sem tudi dobil tudi 65V...   Regulator je za tokove do 1.5A, če rabiš več boš moral uporabiti regulatorje LM150 (3A) ali LM138 (5A). Vrednost za R1 od 100 - 240 ohm, potenciometer 5k. Ne pozabi vgraditi kondenzatorjev 0.1uF in 1uF.  Vezje deluje takole:  Potenciometer določa izhodno napetost, ki je približno enaka napetosti med spojema R1 in R2. Torej, če je potenciometer na 0 ohm, je tudi izhodna napetost enaka 1.2V. Če pa je potenciometer na max. vrednosti, pa je izhodna napetost malo manjša od vhodne , to po potrebi korigiraš z uporom R1, v skrajnem primeru ga lahko izpustiš, vendar nekaj padca napetosti na regulatorju bo vedno. V varianti brez R1, vezeš drsnik potenciometra na ADJ, en priključek na GND in drugega na Vout. samo ti ne priporočam, lahko uničiš regulator. Glede potenciometra, če imaš možnost kupi oba: takega z linearno skalo in takega z logaritemsko, da vidiš kateri ti bolj odgovarja. Z linearnim imaš linearno spreminjanje napetosti, vendar pretok zraka skozi ventilatorje ne raste linearno z napetostjo, in bi bil mogoče boljši logaritemski potenciometer, ker bi se skala mogoče bolje pokrivala z učinkom ventilatorjev, samo nisem 100%.. Da že malo kompliciram, če na mesto, kjer je potenciometer spojen na maso (GND), dodaš trimer potenciometre 1k, boš z njim lahko nastavil minimalno napetost in se boš tako izognil \"luknji\" na začetku skale, kjer ventilatorji ne bodo delali. Štacuna pa, kjer ti je bolj všeč, samo prej preveri po telefonu ali imajo iskani material. Malo si še oglej tipične aplikacije v pdf., mogoče dobiš še kakšno idejo.  LP, @assistant_3"
    },
    {
        "role": "user",
        "message": "aha...tnx...bom vsen raj dal linearnga, ker men se ne gre za cfm ampak dbA, ker bojo delal pretok v ohišju v katerem bo NB, CPU in grafa hlajenji z vodo in hitrost ni tolk pomembna...mogoče so venti bl za videz...bom verjetno vsredo šu mal pogledat ker mam obveznosti v lj...ne bom pozabu teh kondenzatorjev...zanima me samo še če jest racimo nardim 4 kanale...al je to vsak kanal čisto ločen al so kej povezani"
    },
    {
        "role": "assistant_3",
        "message": "4 kanali, ali to misliš 4 regulatorje ? Če je tako, imajo skupno napajanje in skupen kondenzator 0.1uF, vse ostalo pa je ločeno. Na ta način dobiš 4 ločene regulatorje. Napetosti iz njih so take kot nastaviš z potenciometrom za vsak regulator - kanal.   Če pa misliš izvesti po shemi Adjusting Multiple On-Card Regulators with Single Control (18 stran .pdf), pa z enim potenciometrom kontroliraš več različnih regulatorjev, ampak bodo izhodne napetosti iz teh regulatorjev praktično enake (toleranca 0.1V), ker je vhodna napetost enaka.  Še en predlog, če imaš možnost vse skupaj montiraj v ohišje hin CD ROMa ali 5.25 disketnika, imel boš enostaven priklop na molex, kompaktno izvedbo, ki bo enostavna za vgradnjo in če boš imel disketnik je v njem dovolj aluminija, da bi uspešno hladil regulatorje. Za priklop ventilatorjev pa boš moral v primeru disketnika uporabiti neke konektorje ali vrstne sponke, pri CDju pa ventilatorje lahko priklopiš na nekdaji IDE konektror.  LP, @assistant_3"
    },
    {
        "role": "user",
        "message": "aha...tnx...grem dons pogledat v ic pa hte...verjetno bom montiral v cdrom al pa bom ohišje sam naredu...bomo vidl kva bo bol"
    },
    {
        "role": "user",
        "message": "no zdej je tkole...dons sm bil v lublani in predn sm šu na fax sm hotu it na ic-elektroniko, pa sm 100m pred ic-elektroniko vidu da je že preveč cajt pa sm mogu laufat na fax...po faxu sm šu pa v hte in zadevo nabavu...  komponente: lm317t...95sit/kos(napetostni regulator) 100nF....14,28sit/kos(folijski kondenzator) 240ohm....6,90sit/kos(upor) 1uF.......9,50sit/kos(elektrolitski kondenzator) 1kohm....35,29sit/kos(trimer) 5kohm...197,09sit/kos(potencimeter)  šminkarija: gumbi za na potenciometer...500sit/kom vitroplast ploščica.........950sit/kom  skupej me je pršlo 4438 sit za 4 kanale...brez ploščice in gumbov bi lbo samo 1.5ksit...v kratkem bom to tud skup sestavu  @assistant_3:zanima me še kva je razlika med tem napetostnim kontrolerjem k sm ga jest dobu in tistim ki si mi ga ti priporočil?...al lahko nardim isto vezje čeprav je drug kontroler?...pa še glede uporov...med potenciometer in zemljo bo še 1k trimer, kot si predlagal, pa me zanima če bo delovanje isto kot če bi bilo brez tremerja, glede na to da bo sedaj max vrednost upora r2 enaka 6k"
    },
    {
        "role": "assistant_4",
        "message": "jaz sem enake komponente kupil v lotosu v kranju in me je prišlo 8k  . Nikol več ne grem v lotosa."
    },
    {
        "role": "assistant_3",
        "message": "Regulator OK. Trimer 1k je zato, da boš nastavil spodnjo mejo, do katere bo regulator šel. Če ga nebi bilo, bi bila min. napetost 1.2V, z njim pa boš ta prag zvišal na vrednost, ki ti bo bolj ustrezna - za vezje bo to kot, da nisi potenciometer postavil čisto na nulo. Glede razlike 5k ali mogoče max 6k pa brez skrbi, mora delat. Razlika je sicer računsko 20%, vendar so običajne tolerance potenciometrov od 5 do 10%, pa tudi drugače so v elektroniki odstopanja že naravno zelo velika, če ni to vezje nekaj zahtevnega (merilni inštrumenti npr.).  Knofi in platka   , to je pa oderuško drago!   Boš za drugič vedel, da je včasih bolje malo pobrskati po kakšni stari šari, kjer take drobnarije dobiš zastonj, samo problem je, da se kmalu nabere preveč tega in potem vržeš stran ravno tisto, kar boš rabil čez 14 dni...  Veliko veselja pri sestavljanju in uporabe tega regulatorja, če bo dobro delal in lepo izgledal ga poslikaj in slikce prilimaj tu forum.  LP, @assistant_3"
    },
    {
        "role": "user",
        "message": "zoidberg: sej sem mal višje v postu napisal da so oderuhi   azrael:ja sej vem zakva je trimer tam ampak nism vedu kolk zna bit narobe tistih 6k namest 5k...bomo pač probal...najkasnej do pondelka more to delat...glede gumbkov...jest hočm da to lepo zgleda...še nekj mi je zlo zanimiu...tiste luknce v plošči so lih prov postavljene...vsak element se lepo not usede(sam velikost luknjic je mal problem...bom zvrtal)...al je to mogoče kšn standard al kva?"
    },
    {
        "role": "assistant_3",
        "message": "Ja so, standardi za luknjice 0.8, 1, 1.2 mm ..., nekako tako. Brez skrbi, luknjice lahko povrtaš na večje, samo ne pretiravaj, ker boš potem težko zacinil.  LP, @assistant_3"
    },
    {
        "role": "user",
        "message": "hm...noče delat...al mogoče veš kolk bi mogle bit napetosti na posameznih koncih?"
    },
    {
        "role": "assistant_3",
        "message": "Pa si prav priklopil regulator? Pini niso razporejeni tako, kot je narisano na shemah!  Prvi od leve proti desni je ADJ, drugi Vout in tretji Vin (glej 2. stran .pdf Connection Diagrams za ohišje TO 220), to velja, če je regulator obrnjen tako, da vidiš napise na njem.  Risba je taka kot je, zaradi preglednosti in je to v elektroniki pogost pojav in praktično zmeraj je potrebno gledati razne pdfe, da vidiš pravi pinout, ker na shemah to navadno ni označeno oz. je zavajajoče.  Napetosti pa:  ADJ: 0 do približno 12V, odvisno od položaja potenciometra. Vout: 1.2V do približno 12V, odvisno od položaja potenciometra Vin 12V iz napajalnika.  Upam da sem ti s tem kaj pomagal.  LP, @assistant_3"
    },
    {
        "role": "user",
        "message": "zdele sm se spolnu da elektrolitski kondenzatorji zahtevajo pravilno priključitev...pini na regulatorju so pravilno priključeni...ampak ker mi je dal drug regulator me zanima al so pini isti?...bom jutr mal spajkal...zanima me še kašne povezave nej delam na tej ploščici...jest mam takratke povezave kr iz cina, za tadolge sm pa uporabu žice"
    },
    {
        "role": "assistant_3",
        "message": "A je tako imenovana vojaška (A = army) ali avtomobilska (A = automotive) verzija tega regulatorja, dela v širšem temperaturnem obsegu (-40 do +125°C), tvoja pa je \"civilna\" verzija, ki ima deklarirane lastnosti od 0 do +125°C. Ostalo je isto.  Pri spajkanju pa je bolje, da vse potrebne spoje spajkalnih otočkov izvedeš z žico, če jih samo prevežeš s cinom lahko takoj ali pozneje dobiš hladen spoj in težave. Res je da če nekaj testiraš in preizkušaš različne možnosti, da se take prevezave dela s cinom, če pa hočeš nekaj bolj trajnega pa raje povezuj z žico. Lahko uporabiš odvečne žico od elementov ali žico iz telefonskega ali podobnega kabla s trdo žilo. Telefonsko žica je treba pociniti, ker se tako bistveno lažje dela, žice od elementop pa so že pocinjene. Za žice, ki peljejo iz pločice npr. na potenciometre, pa uporabi pletenico, ki je gibljiva, trde žice se v takih primerih rade polomijo.  Začni pa tako, da najprej razporediš elemente na ploščici, ji zaciniš, povežeš z žicami, vgradiš v ohišje spojiš potenciometre in 2x preveriš, da je vse v redu in potem vklopiš in testiraš.  LP, @assistant_3"
    },
    {
        "role": "user",
        "message": "no jest sm sicer dal potenciometre direkt na ploscico...bom jutr vse zrihtal...tnx"
    },
    {
        "role": "user",
        "message": "dons se mi lih ni dal na fax pa sm se spet lotu te zadeve...vse sem na novo zacinu in uporabu žice za povezave med elementi...potenciometer je povezan s pletenico, zdej bom pa samo že 100x preveru da je vse pravilno skupej dano(celo kondenzator sem prav obrnu) in zalaufal...poročam čez cca. pol ure"
    },
    {
        "role": "user",
        "message": "dela regulira vse od 1.21V pa do 10.7V...max napetost bi bla lahko malo višja ampak recimo da sem s to tud zadovoljen   ...ampak usen...azrael a bi se dal to napetost še mal zvišat?"
    },
    {
        "role": "user",
        "message": "no ja sej dam lahko zravn še switch za izklop regulatorja in tako pridem na 12V  zanima me pa še kakšne konektorje mate na zadnji strani regulatorjev napetosti...a so 3 pinski al 4 pinski?   pa še zanima me al se to dobi v kšni elektro štacun aka hte ali ic-elektronika"
    },
    {
        "role": "user",
        "message": "sej verjetno bi še bol zgledal če bi dal na činče al pa tavelke banance"
    },
    {
        "role": "user",
        "message": "kako je pa s hladilnimi rebri za lm317...glede na to da je tista ploščica povezana na Vout ne morem vseh kontrolerjev povezat na isto hladilno rebro ane?...al je v originalu mišljeno da se rebra dajo gor al bo dobr delal tud brez glede na to da bo namest na originalnih 25V delal na 12V"
    },
    {
        "role": "assistant_3",
        "message": "Čestitam, uspelo ti je !  Malo boš še pridobil če zmanjšaš R1, samo nekaj padca bo vseeno, koliko je odvisno tudi od posameznega regulatorja, ampak 1.2V - 0.6V bo. Glede stikal pa ne vem, menda lahko regulator crkne zaradi tega, čeprav nisem še imel takega primera. Če 12V ni nujno, stikalo raje izpusti. Glede hlajenja pa tako, na regulatorje montiraj sjudne podložke za ohišje TO220 in z izolacijskimi podložkami in vijaki M3 pritrdiš na skupni hladilnik. Za boljše hlajenje daš vmes nekaj silikonske paste, obnese se tudi silikonska mast, celo silikonski kit natanko namazan (tu je kriza, če hočeš še kdaj razdreti), ne kompliciraj pa s kakšnimi silver pastami, ker bo slabše oz. tako, kot bi sestavil na suho (silver paste so pregoste in plast paste je hitro predebela in s tem imaš slabše hlajenje). Za konektorje pa pojma nimam, mogoče taki kot so na matičnih ploščah 3 pinski ali molex konektorji, odvisno kakšne konektorje imaš na ventilatorjih. Molex imajo menda v HTE, če ga ni ravno spet zmanjkalo, tiste 3 pinske pa polotaj s kakšne fuč plate.  LP, @assistant_3"
    },
    {
        "role": "assistant_5",
        "message": "Hello. Danes sem probal naredit to vezje, pa sm dobil ven max nekje 10.4V, Nasel pa sem tudi tole vezje, z NPN tranzistorjem in sem tudi tega naredil, in tu dobim ven 11.4V.  LINK  Tu je tip napisu, da bi to moglo zdrzat do 5 ventov (500mA) ampak tale tranzistor ima max moc 0.6W. Jst sem kupu BC 141-16, ki prenese 1A in ima max moc 0.75W, vse lepo zvezem, in ko pridem do 5V na ventilatorju, se tranzistor ze kar prijetno greje. Sem zracunu, pa ce je 7V na tranzistorju in 5V na ventu, tece tok okrog 65mA, se pravi da je moc na tranzistorju nekje 0.45W (to je tut max moc do ktere bi prsl).  Zdej me pa zanima, ce obstaja kak mocnejsi tranzistor, da bi se mal majn grel in ktero oznako ma. Tokovno ze ta zadosca (1A) ampak ma mal nizko max moc.  Hvala, LP"
    },
    {
        "role": "assistant_3",
        "message": "Kakšen  BD 135/137/139 bi bil uporaben za ta namen (1.5A 12.5W) , pa tudi lažje ga je pritrditi na hladilnik, zaradi oblike TO126.  Drugače pa naj bi BC 141-16 po nekaterih podatkih zmogel max 0.7W, če je na njem hladilno telo.  LP, @assistant_3"
    },
    {
        "role": "assistant_3",
        "message": "Pa še to, katerikoli tranzistor boš že uporabil, za ta tvoj primer, ga moraš montirati na hladilno telo, že majhen kos aluminija se precej pozna. Nič ti ne pomaga velika moč samega tranzistorja, če proizvedene toplote ne odvedeš, tranzistor se bo pregreval, ne glede na maksimalno nazivno moč.   Verjetno ti bo že obstoječ tranzistor z mahnih rebrastim hladilnikom grel precej manj.  To je isto, kot če bi el. kuhalno ploščo na štedilniku vklopil in na plošči nebi bilo čisto nič, nobene posode, skratka nič. Plošča se bo hitro pregrela. Če pa je na najej polna posoda s hrano, ki odvaja toploto, pa temperatura plošče ostane v znosnih mejah in plošča brez težav oddaja moč ,ki je navedena na njej.  LP, @assistant_3"
    },
    {
        "role": "assistant_5",
        "message": "Ja hladilno rebro ze tak mam tut na tem, pa je mal boljse, mislil se bolj mocnega zato, ce bi kdaj obesil kak mocnejsi vent gor. Ampak zdej sm se mal spilu in probavu to stvar, pa mi ni najbolj vsec, ker ko dam drug vent gor, bi mogu spet drug potenciometer devat, da bi ujel voltazo 5V-12V. A obstaja kako vezje, ki bi prslo v zgornji meji cimblizje 12V in ne bi blo odvisno od venta ki ga gor prklopis. Nisem pa probu ce je potrebno tud pri LM317T kej potenciometer probat in dat razlicnega za razl. vente, verjetno ne ?  Hvala, LP"
    },
    {
        "role": "assistant_3",
        "message": "To je pomankljivost te vezave. V osnovi gre tu za tranzistorski ekvivalent žičnega potenciometra, kjer tranzistor dela kot upor in potem se izhodna napetost spreminja odvisno od obremenitve in ne samo od položaja potenciometra.  To pomankljivost odpraviš tako, da tisti priključek potenciometra, ki je sedaj v \"zraku\" vežeš na maso. Tako boš dobil najbolj preprosto vezje za spreminjanje napetosti s tranzistorjem. Edino, kar moraš paziti, potenciometer za 100k, boš moral zamenjati z manjšim, ki bo imel vrednost v območju 1 do max. 10k. Mogoče bo delovalo tudi z potencimetrom z večjo upornostjo, samo potem se spet utegne pojaviti isti efekt, ko z višanjem obremenitve močno pade izhodna napetost.  Pri regulatoirjih teh težav ni in je izhodna napetost odvisna samo od položaja potenciometra in vhodne napetosti, pod pogojem, da tokovna obremenitev ne preseže dovoljene meje za dotični regulator, ker temu sledi izklop regulatorja.  LP, @assistant_3"
    },
    {
        "role": "assistant_2",
        "message": "privatnik, napetostni skoki po 1V so čisto Ok za PC vente, sploh ni potrebna zvezna regulacija; napraviš preklopnik na dosti pozicij in rešiš zadeve z diodami (padec cca.0.75V po diodi); poglej si na moji strani pod elektroniko primer ..."
    },
    {
        "role": "assistant_6",
        "message": "Lep pozdrav  Po zgoraj omenjeni vezavi elementov na LM317 mi deluje vse lepo in prav od 1.26V do 10.34V. Ko pa nanj priključim breme (ventilator 12V, 0.13A) zadeva samo trzne in se ne vrti. Kje je napaka?"
    },
    {
        "role": "assistant_5",
        "message": "Najprej nastavi na napetost 10.3V in potem priklop gor vent. Takra tbi se mogu sukat. Men dela do 4V BP, tut ce ga cist ugasnem, se zazene z 4V. Edino ce tvoj vent rabi zlo veliko napetost za zagon ? To pa nebi vedu, ponavad delajo pr 5V, cene pa vsaj pr 7V. Pa polarizacija (+/-) da bos prav prklopu. Pa pri ventu je pri tisatem 3 pinskem konektorju crna masa, +12 je pa sredinjska sponka, una druga stranska pa je za merjenje vrtjajev venta, mogoce tu narobe priklaplas ?  Upam da ti bo kej v pomoc. LP"
    },
    {
        "role": "assistant_7",
        "message": "jst sm naredu tak regulator, ko ga ima @user (iz enakih elementou).... ....in zdej bi rad gor nalotu še trimer, de bi dloču spodnjo mejo!!  pa me zanima kam ga nej nalotam!!!   prosim za kak nasvet!!"
    },
    {
        "role": "user",
        "message": "daj ga pred ali pa za potenciometer...je čisto vseno...važno da sta vezana zaporedno"
    },
    {
        "role": "assistant_7",
        "message": "thanks...  en pin od trimerja ne sme bit povezan???"
    },
    {
        "role": "user",
        "message": "jap...imaš tri pine...eden ki je sam in dva ki sta precej skupaj...vzameš tistega, ki je sam in ene ga od ostalih dveh(tistihdveh ki sta bolj skupaj)"
    },
    {
        "role": "assistant_7",
        "message": "ok, pol odlotam žički (masa in - ki gre na vent) iz pina na potenciomtru, pa umes dam trimer??   še kej druzga?"
    }
]