[
    {
        "role": "user",
        "message": "Zdravo mojstri, potrebujem pomoč in komentar konfiguracije.   Moja mašina se je ponoci dokoncno poslovila in prisiljen sem v nadgradnjo. Racunalnik se uporablja prakticno za vse živo, razen 3D modeliranja... pa tudi na igrah se nabira prah. Navijal se nikakor ne bo, rad pa bi cimbolj tih in seveda p/p sistem. V daljni prihodnosti pride noter tudi SSD, nadgradil se bo tudi RAM.   Tole imam ogledano, ostale stvari že imam. Vse skupaj pride tam okrog 620€, budget imam tam okrog. Nakup pri mylemon ipd žal odpade, ker potrebujem racun.  .......................................................... CPU: Intel Core i5 750 / 2.66 GHz 169€ MB: MSI P55-GD65 140€ RAM: DDR3 4GB Corsair XMS3 Dominator Kit (katerega izmed teh dveh?) ali še raje Patriot Viper II Sector 5 - katerikoli, od 1333 naprej, ki so menda testirani za i5. Mi lahko kdo priporoci trgovino, kjer imajo slednje na zalogi in za dobro ceno? GPU: Powercolor Radeon HD5750 132€  PSU: Corsair HX750W 125€  Hladilnik: Scythe Ninja 2 rev B 36€  ..........................................................  Poudarek je na tišini racunala, zato se zelo trudim izbrat cimvec pasivno hlajenih komponent. Za tok zraka skozi ohišje bom seveda poskrbel z velikimi in pocasnimi propelerji :) Me pa zanima, ce nisem prevelik optimist glede tega...   - si lahko privošcim delovanje Scythe Ninja brez venta? - se bo pasivno hlajena Powercolor Radeon HD5750 pregrevala? Išcem izkljucno pasivno hlajeno - izbire prakticno skoraj ni, tako da sem izbral Powercolor, ceprav bi raje kak Saphire ali Asus.  Ima kdo kaj izkušenj z omenjeno matično ploščo MSI P55-GD65? Je dober nakup? Ima slucajno kje skrit kak ventilator? V zivljenju nocem vec videti malih piskajocih ropotulj na northbridgeu :/ Rad bi šel nazaj na MSI (imel sem legendarno 6163, ki še vedno dela), ker me je Gigabyte dvakrat grdo pustil na cedilu (pa tudi njihov BIOS mi je šel na živce zaradi parih zadev. Imel sem pa K8NS PRO). Nostalgija in firme... kot pri avtih :)  Potrebujem tudi pomoč pri odločtvi glede RAMa, kot sem napisal zgoraj. Najlepša hvala!"
    },
    {
        "role": "assistant_0",
        "message": "Scythe ninja bo verjetno vredu deloval brez ventilatorja, sam bi pa dal gor scythe-ovega s 800rpm, ki je praktično neslišen ( ga imam na mugen2 hladilniku na enakem procu ). Grafična se verjetno ne bo pregrevala če boš imel še kakšen ventilator speljan ki bo lepo pihal in hladil ali pa če bo vsaj ohišje lepo prezračeno. Ni mi jasno zakaj bi za tak sistem z omejenim budgetom dajal napajalnik za 125EUR. Sam imam Lc 8650 650W z modularnim priklopom kablov in 14cm fanom in je neslišen, kupil sem ga pa za 73EUR. Je pa dovolj močno tudi za tako grafično in še za kakšno boljšo . Matično nebi vzel to msi-jevo, pa ne zato ker ni dobra, ampak ker je draga. Če ne boš navijal vzemi Gigabyte ud2 za 90EUR ( obnese se super, kljub tvojim predhodnim slabim izkušnjam ).Od ramov imam sam patriot viper 2x2gb rame ( 1333mhz ) ki so bili takrat 95EUR. Niso nič posebnega, delajo pa lepo."
    },
    {
        "role": "assistant_1",
        "message": "MSI je začel 'killer' plate delat, njaprej se jim je porečilo na AM3, zdaj pa še na 1156. Vsekakor priporočam, če imaš denar! PSU je najbolj tih Enermax PRO/MODU82+ serije. Reda so malo dragi, je pa ta serija NAJTIŠJA in med verjetno top 3 najkvalitetnejšimi serijami napajalcev na svetu..."
    },
    {
        "role": "user",
        "message": "tnx, @assistant_0  Če prav razumem, je k Ninji priložen tak ventilator? Bom poskusil z njim in ga pač odstranil, če bo preglasil disk.  Napajalnik sem hotel vzet kvaliteten in videl, da Corsairje zelo priporočajo. Trenutno imam istega kot ti, ampak nisem prepričan, da je preživel včerajšnji obisk Matilde.   Z matično je podobno - pri tej stvari ne bom šparal (pri napajalniku pa res mogoče). Po Gigabyteu bi mogoče segel še enkrat, ampak pri prejšnji so me motile tudi malenkosti - recimo to, da na noben način nisem mogel imeti Quick-posta... pa Wake on keyboard pa takih štosov. Sem pa navezan na MSI... imel model 6163, ki še danes brni in ga častim kot enega najzanesljivejših nakupov ever :) Saj pravim... kot bi govoril o avtih.  DaChampR, tnx tudi tebi, se bom razledal še po Enermaxu, čeprav se bojim da utegne biti predrag.  Še te RAMe moram nekje staknit in se odločit..."
    },
    {
        "role": "assistant_1",
        "message": "rame vzemi te:  ."
    },
    {
        "role": "assistant_2",
        "message": "in kaj zaboga se je nardilo da je crknlo? ne mi rečt da je včeraj grmelo :)"
    },
    {
        "role": "assistant_3",
        "message": "Nekoč sem za prijatelja sestavil mašino. Ker je želel čim tišjo, sem mu dal ta napajalnik: http://www.cool-pc.org/productdetail.ph.... Ventilator se je res zagnal zelo redko, le ob full obremenitvi."
    },
    {
        "role": "user",
        "message": "@assistant_2 je 2. feb 2010 ob 21:15 izjavil:in kaj zaboga se je nardilo da je crknlo? ne mi rečt da je včeraj grmelo :)  hehe, ni grmelo :) Že drugič mi je crknila plata po tem, ko sem vklopil dodatno USB napravo (vse slote sem zasedel). Prvič skener,včeraj telefonski kabel. Isti prvi simptom: crknila je miš, čez 15 minut (medtem sem se trudil z resetiranjem in odstranjevanjem naprav) je crknilo vse. Pri prvi katastrofi je odšel tudi napajalnik (Tagan), za tegale pa še ne vem.  @DachampR - bom pogledal, če jih dobim kje v trgovini, potrebujem račun. Sem pa za Enermaxov napajalnik pogledal in našel tole. Zgleda slaba serija, ampak posti so zelo sveži, upam da ni ta serija na našem trgu :S  @ @assistant_3 - zanimivo, to bi bilo fajn,, samo zgleda gre za precej novo zadevo in moram prečekirat. Za Corsair nekako vem, da jih je tu veliko ljudi priporočalo."
    },
    {
        "role": "assistant_1",
        "message": "@DachampR - bom pogledal, če jih dobim kje v trgovini, potrebujem račun. Sem pa za Enermaxov napajalnik pogledal in našel tole. Zgleda slaba serija, ampak posti so zelo sveži, upam da ni ta serija na našem trgu :S  No, sej 100% kakovost izdelka ne more biti, mu je pač vent crknil, se zgodi... Sej zato pa je garancija. ;) Enermax je definitivno najboljša znamka za napajalce, imam PRO82+ 625w doma in je bp gonil GTX295 + 8800 GTS za fiziko + i7 860 na 4.2GHz za ene par mesecev in še zdaj dela brezhibno."
    },
    {
        "role": "user",
        "message": "Damn, ne morem se odločit... na eni strani Enermax PRO82+ 625w, ki je kot kaže res kralj tihega delovanja, na drugi pa NesteQ ASM Xzero 600w z ASM funkcijo, ki pri moji konfiguraciji predstavlja fazo 'ko jagenjčki obmolknejo' in bi mi za utišat zares ostali le še diski.  Za nesteq sem našel dva reviewa (1,2). Oba trdita, da stopnjo, ko se ventilator vklopi, lahko dosežeš samo, ko je komp zares obremenjen. Problem pa je, da je takrat ventilator... rahlo glasen. Doh!  Imam torej dlakocepsko izbiro: konstantni minimalni piš (Enermax) ali tišina z občasnim pišem (NesteQ). Če ne bi imel vseh komponent praktično pasivnih, bi takoj vzel prvega... zdaj pa sem tako blizu svetega grala tišine (sploh ker v prihodnosti pridejo še SSDji), da mi je NesteQ izjemno zanimiv. Sprašujem se samo kolikokrat bi se ta ventilator dejansko vklapljal... eden izmed reviewerjev je moral vanj držati sušilec za lase, da ga je sploh zbudil :)"
    },
    {
        "role": "assistant_1",
        "message": "Vzemi ti kar tega. http://geizhals.at/a497625.html  Je kar nova zadeva, tihost je verjetno podedoval po prejšnji 'slabši' seriji, tako da... Verjetno bi ta PSU manjša verjetnost da crkne, pa še malo manjši račun za elektriko bi bil, pa seveda stabilnejši raili."
    },
    {
        "role": "user",
        "message": "Kompliciram ane  Pri gcomputers si ogledujem MODU82+ za 140EUR"
    },
    {
        "role": "assistant_4",
        "message": "kaj pa kaj od teh modelov:  http://www.hushtechnologies.net/"
    },
    {
        "role": "user",
        "message": "Uf, tnx ampak tole ni zame... dvomim, da se to sploh dobi v Sloveniji, poleg tega mi ready-made kompjuterji niso pri srcu. Stvar mora biti nadgradljiva."
    },
    {
        "role": "assistant_5",
        "message": "Pri agt imaš Nightjar - pasiven PSU, na silent preview praktično na vrhu."
    },
    {
        "role": "assistant_6",
        "message": "Pf 450w pa 150eur. Mal kruta Jst bi raj vzel enga s tihim ventom.  Pa urban računaj da so napajalniki zadi, ker precej pripomore k temu, da ga slabše slišiš."
    },
    {
        "role": "assistant_7",
        "message": "Ok fantje, tako je: v veliki večini velja, da je za tišanje računalnika v večini primerov boljši aktivno hlajen napajalnik kot pasivno, razlogov je veliko. Resnica je, dokler ne boš imel popolno pasivnega sistema kvalitetnega ventilatorja z 400RPM NE BOŠ SLIŠAL. Glede moči napajalnikov izredno pretiravate, mašina je primerna za 400-450W napajalnike.   Enermax PRO82+ 525w bi bil popolna izbira, saj tudi v 100% load-u vseh komponent ventilator ne bo pospešil nad 600RPM. Prepričan sem, da ti bo to dovolj, glede na to da prvič v življenju gradiš tiho mašino. Moja rešitev je bila cenejša; Corsair HX 450W in nov ventilator: nikoli ne pride čez 510RPM, napajalnik vedno hladen. Seveda se izogni komplikacijam.  Povej katero ohišje imaš: to je izredno pomembno, samo tihi ventilatorji niso dovolj, važno je kako so postavljeni.   Glede na izbiro ohišja je odvisno tudi če bo grafična kartica dovolj hlajena. Sem pa prepričan, da težav neboš imel.   Glede procesorskega hladilnika: ker ciljaš na izredno majhen pretok zraka bi bila Ninja 2 bolj primerna kot Mugen 2, VSE pa je odvisno oh ohišja, postavitve, itd.   Kaj pa disk? Katerega misliš imet, kako ga misliš utišat?  No, toorej povej najprej točno katero ohišje, ker VSE temelji na tem."
    },
    {
        "role": "user",
        "message": "@Conqueror - čeprav super predlog, je p/p tule res hud. Pa rad bi malo močnejšega, ker bom zagotovo dodajal diskovje. (kako bom utišal to je pa enigma par excellence)  @assistant_7 - zdaj se resno nagibam k Enermaxu... zgleda pač bolj zanesljivo.   Za ohišje sem začel razmišjat, da bi ga menjal. Imam Chieftec (aua?), gledam pa Antec 300 (čeprav je precej odprt, ampak zrak se rabi ane)... pa Xigmatek Midgard mi je zelo všeč, mogoče še bolj.   Ninje 2 se nikjer ne dobi, na AGT mi svetujejo naj vzamem Mugen 2 rev B.  Disk... pripravljam teren za SSD, sekundarni bo WD 640 AAKS.  tnx vsem za pomoč in korekcije,res"
    },
    {
        "role": "assistant_5",
        "message": "Fora je da močnejši napajalnik ne nucaš...te 600w+ varijante so le marketinški trik in glede na to da je enermax 140eur...  Ohišje Antec 183, ja 300 je tut dobro, če si pa lahko privoščiš..  Pa glede hladilnika za proc. poglej Prolimatech Megahalems Rev. B, best of the best.  Jst sicer dajem primere cenovno višjih produktov (komplet je izven tvojega budgeta), ampak saj veš, nisem tolk bogat da kupujem...  p.s.: tudi jaz se odločam za nakup čisto tihega sistema zato lahko postrežem z nekaj informacijami  in ps.2: ta powercolorjeva kartica ima baje probelem z previsoko voltažo na idlu..kmalu pride eco verzija te kartice z manjšo porabo - ne bo niti potrebovala dodatnega napajanja"
    },
    {
        "role": "user",
        "message": "nisem tolk bogat da kupujem... Podpišem, čeprav bo zdajle spodaj izgledalo, kot da se demantiram, hehe  Prolimatech Megahalems zgleda super... samo je draga zverina, skoraj 2x dražja kot Mugen. Ker sistema ne mislim navijat, nekako upam da bo Mugen zadoščal.  Tnx za info glede Powercolorja! Ima kdo mogoče kaj več informacij? Ker 'kmalu' utegne biti zame žal prepozno - komp potrebujem že naslednji teden :S Sem pa zasledil, da ima kar nekaj ljudi probleme s 5750 in Win7, močno upam, da ni kaj resnejšega.  EDIT: To je tole? - http://www.fudzilla.com/content/view/16... - bogve, kdaj bo to pri nas :/  EDIT2: jep, to je to... ven naj bi uletela ta mesec. Mogoče kdo ve kolikšen je slovenski zamik pri dobavi komponent? :)  http://phonestechnology.blogspot.com/20..."
    },
    {
        "role": "assistant_7",
        "message": "Ehehe kaj pa boš z WD6400AAKS? Kot vidim hočeš mašino zares stišat, tak disk nima notri kaj delat dokler ni v neki škatli in vpet v nekaj proti vibracijam. Se ti za sedaj zdi dovolj tih??? Pa še dodal si da misliš dodajati diskovje: potem ni poante razmišljati o različnih napajalnikih, hledilnikih itd, ko bi mašina dovolj tiha ti bo še žov da imaš en disk :D  Mugen 2 bo dovolj zate, ne navijaš, zato ne potrebuješ takega hladilnika. Je pa seveda Prolimatech Megahalems bomba od hladilnika, a bo zate Mugen 2 z super PWM ventilatorjem zmaga (tudi navijal boš lahko, le ne v take ekstreme kot z Megahalems).  Napajalnik, zopet, ne pretiravaj. Cca 400-500W bo zate popolno, nič več, nič manj. Kvaliteten napajalnik tega obsega moči zdrži tvoj procesor (navit), pa še ogromno diskov lahko dodaš. Resnično ne nasedaj vsem priporočilom: seveda, če bi kupoval LC šrot bi vzel minimum 600W, ker jemlješ kvaliteten napajalnik pa bo 450W daleč dovolj (pa tudi če greš navijat procesor, vzameš močnejšo grafično in dodaš še 6 diskov). Seveda pa vzami Enermax, Modu82+ če bi rad modularnega, ali pa Pro82+ če se boš malo pomatral urediti kable, tudi kakšen Corsair nebo slab (malenkost glasnejši).   Pozabi na vsa odprta ohišja, pri tišanju se gre za to da stvar čimbolj izoliraš, temperature pa morajo biti sprejemljive, ne pa izredno nizke. Zato vsa odprta ohišja odpadejo. En ventilator notri, drug ven in konec, še to zna biti preveč.  Vzami kaj zaprtega, Antec P182/P183 je tu še vedno na vrhu, tudi Antec Solo. Pravzaprav bi jaz na tvojemu mestu vzel samo Antec Solo, ima super že urejeno za diske, samo izgled pač kakršen koli že je, ali ti je všeč...?  Za ventilatorje že veš kaj bi? Ne preplačaj Noctue, vzami Scythe Slipstream, maksimalno 800RPM.  LP"
    },
    {
        "role": "user",
        "message": "Ehehe kaj pa boš z WD6400AAKS? Khm... če bi se dalo, bi sestavil komp brez diska... pa ne gre  Malo bom počakal z nakupom SSDja, do takrat bo pač tale noter. Omenjeno diskovje pa se bo najbrž preselilo v NAS, daleč stran od mojih ušes.  Antec Solo mi izgleda čisto ok... všeč mi je, ker je manjpi, ampak mogoče me moti ravno to, da ima manjši volumen in da ima napajalec na vrhu. Nekako sem nameraval tam imeti odvod zraka. Mogoče bom res vzel kar P183 :se grabi za denarnico:  btw: Mugen 2 nameravam imeti brez venta (menda naj bi šlo bp)... sicer pa ja, se bom oborožil s Scythe Slipstream 800RPM.  Me je pa tale nova grafikula povsem premamila... a ni vedno tako, da ko kupuješ komp, zmeraj naletiš na komponento, ki se jo 'splača počakat?"
    },
    {
        "role": "assistant_8",
        "message": "Da bi uporavil Mugena brez venta ne priporočam,ker še Thermalrake IFX14 komaj zdrži,kaj šele Mugen,ki je bistveno slabši.Plata je še kar dobra,čeprav ne dosegajo nekega lepega rezultat pri navijanju,problem je bios,jaz ti priporočam Gigabyte ali Asus če hočeš dobro stabilno plato.Tole MSi sem jaz hotel kupiti in ko sem prebral par forumu sem se premislil,ti naredi kar misliš da je prav."
    },
    {
        "role": "assistant_5",
        "message": "Glede nove kartice: http://phonestechnology.blogspot.com/20... Žal pa je ne boš dobil v 15 dneh."
    },
    {
        "role": "assistant_7",
        "message": "@user je 3. feb 2010 ob 22:04 izjavil:Ehehe kaj pa boš z WD6400AAKS? Khm... če bi se dalo, bi sestavil komp brez diska... pa ne gre  Malo bom počakal z nakupom SSDja, do takrat bo pač tale noter. Omenjeno diskovje pa se bo najbrž preselilo v NAS, daleč stran od mojih ušes.  Antec Solo mi izgleda čisto ok... všeč mi je, ker je manjpi, ampak mogoče me moti ravno to, da ima manjši volumen in da ima napajalec na vrhu. Nekako sem nameraval tam imeti odvod zraka. Mogoče bom res vzel kar P183 :se grabi za denarnico:  btw: Mugen 2 nameravam imeti brez venta (menda naj bi šlo bp)... sicer pa ja, se bom oborožil s Scythe Slipstream 800RPM.  Me je pa tale nova grafikula povsem premamila... a ni vedno tako, da ko kupuješ komp, zmeraj naletiš na komponento, ki se jo 'splača počakat?    Če misliš imet WD640AAKS prišravfano v ohišju, zakaj se sploh hecaš z tišino? :) Sam namreč imam WD640AAKS, za povprečnega uporabnika je ta disk tih (tudi meni je bil). Sedaj ga imam v SQD ter na \"home made\" nosilcu z silikonskimi nogicami in morem reči da sem zelo zadovolen (kmalu menjam za tišjega ob nabavi SSD), na prostem pa se enostavno preveč dere. :)  Lej na tvojem mestu bi jaz naredil to: vzameš Antec Solo, zadaj vržeš Scytheslpstream (porežeš mrežico od luknje za ventilator, zelo pomaga pri turbolentnem zvoku zraka), vzameš Mugen-a, na njem PUSTIŠ ventilator*, kupiš pa tudi Enermax (82+ serija, pač tisti ki ti odgovarja, 425 ali 525W bo zate pravšnje).  *ventilator pusti zato, ker mugen ni narejen za pasivno hlajenje, reže med rebri so preveč skupaj! Glede na to, da bosta okoli hladilnika dva ventilatorja (slipstream + napajalnik) se bo Mugen-ov ventilator redko zavrtel preko cca 500RPM, enako je z napajalnikom, razlika bo le v recimo kakšni obdelavi videa ali pa hardcore igranju iger. V tvojem primeru je veliko bolje, da je procesor minimalno hlajen, pod 500RPM pa Slipstreamov ne boš slišal :)  Jaz bi Solo raje vzel zato, ker je manjše, ima boljše nosilce za disk (dejansko ima gume, v katere vpneš disk, tako da ko nabaviš nek tihi/tišji disk si načeloma rešen, npr Samsung HD502HI ni glasnejši od Slipstream-ov). Standardna postavitev napajalnika naj te ne moti, problem zna biti le če se spraviš navijat. Če pa se ne pa imaš relativno hladen procesor in to sploh ne bo problem.  Ti garantiram da boš zadovolen, moti te lahko le disk."
    },
    {
        "role": "user",
        "message": "@ @assistant_8  mhm, vidim da bom moral idejo o mugenu brez venta opustiti. Ampak tole o MSI plošči me pa čudi. Precej hvale je o njej. Jaz je ne mislim navijat - hočem samo zanesljivo in stabilno zadevo.   @ Conqueror Jep, sem našel medtem (tu je še uradno) in bom spremljal geizhals, kdaj se bo zadeva pojavila na radarju. Konec meseca pa itak pičim službeno na Zahod, kjer imajo Kitajci svojo enklavo... močno upam, da jo bom dobil tam, če že ne v Sloveniji ali v A/DE. Sem se pa odločil, da počakam na tole 'greenpeace' verzijo. Res big tnx za info.   @ @assistant_7  tole si super spisal, res kewl nasveti. Po mojem bom kar sledil tvojemu receptu.  Če misliš imet WD640AAKS prišravfano v ohišju, zakaj se sploh hecaš z tišino? :)  Hja, kompa ne bom menjal naslednjih par let. Sem se zmenil z Matildo, da me pusti pri miru in z Božičkom, da poceni SSDje. Disk bo pa torej še zadnja stvar, ki bo kmalu odbrnela stran.   ...............   Samo še eno dlako razcepim... če vzamem prolimatech megahalens... se lahko odpovem ventu? Ker če ne, potem je ena dilema manj... mugen bo."
    },
    {
        "role": "assistant_7",
        "message": "Samo še eno dlako razcepim... če vzamem prolimatech megahalens... se lahko odpovem ventu? Ker če ne, potem je ena dilema manj... mugen bo.  Ne, edini primeren bi bil Scythe Ninja 2 ali pa Coolermaster Z700 (mislim da se tko imenuje), ostali imajo pretesno razporejene reže. Ampak za pasivno hlajenje boš potreboval malce bolj hladen procesor.  Vrjemi, bolj te bo motil 800RPM Slipstream (če ne porežeš mrežice), ventilator na Mugen-u ter v napajalniku boš hitro pozabil. Si sploh predstavljaš kako tiho je to? :)   Sem se zmenil z Matildo, da me pusti pri miru in z Božičkom, da poceni SSDje. Disk bo pa torej še zadnja stvar, ki bo kmalu odbrnela stran.  Pa sporoči datum ;)"
    },
    {
        "role": "user",
        "message": "Dang... kot nalašč Scythe Ninja 2 ni nikjer v Sloveniji. Jutri rufnem še v Cool PC, da vidim če lahko odkod pričarajo enega.  Sicer pa si predstavljam kako tiho je to, ja - zgolj malenkost glasneje od sistema, ki ga ravnokar imam. Edini problem je, da je le-ta mrtev (ampak tih pa je!) :))) Saj vem, hehe... ampak, če sem že tako blizu pač hočem res spedenat kolikor se v tem trenutku da. Kasneje se mi ne bo več dalo, ker res nerad šraufam."
    },
    {
        "role": "assistant_7",
        "message": "Jaz bi ti resno raje priporočil Mugen 2, samo zaradi ventilatorja in velikosti (bo zelo blizu obeh ventilatorjev). Je PWM, pa še Slipstream, kaj bi bilo lakho bolje :)"
    },
    {
        "role": "user",
        "message": "ok, pol pa kar to, tnx :) Prekleti ventilatorji..."
    },
    {
        "role": "assistant_9",
        "message": "Vprašal bi samo, če lahko zgornje podatke o hladilnikih npr. (prolimatech megahalens), ventilatorjih... upoštevam pri sestavi 'tihe mrcine' s procesorjem i7 860 ali 920?"
    },
    {
        "role": "assistant_7",
        "message": "Da, samo pazi, ventilator ni priložen Prolimatech Megahalens"
    },
    {
        "role": "assistant_10",
        "message": "Prejšnji mesec sem kolegu ki se ukvarja z audio produkcijo sestavil zmogljiv a praktično neslišen računalnik, če je komu v pomoč ...  - Ohišje ANTEC P183 (140EUR) - 3x Ventilatorj NOCTUA NF-S12B ULN (60EUR)- za ohišje in CPU cooler - PSU Seasonic X-650/750 (150EUR)- tišjega ni! - Motherboard ASUS P7P55D Pro (160EUR) - CPU Intel i7-860 (250EUR) - CPU Cooler Prolimatech Megahalems (60EUR)- najtišji in zmogljiv z dobrim vetom! - Ram DDR3 Patriot 2x2GB 1333MHz (110EUR) - Gigabyte GeForce 9600GT 1GB pasivni hladilnik (95EUR)- ni zverina je pa 0dB! - HDD Samsung 1Gb F3 (120EUR) - Scythe Quiet Drive 3.5 (30EUR) ali Scythe Himuro (25EUR)- ker je HDD najglasnejši del tega compa"
    },
    {
        "role": "user",
        "message": "Fajn fajn! Ampak glede matične mi pa nekaj ne gre v račun - tole temo sem gledal: Problem z matično ploščo P7P55D. 1 HUB za vseh 8 USB portov? A ni to ravno recept za scenarij, ki sem ga doživel z mojo gigabajtko (vnebovzetje matične ob 'preveliki' zasedenosti USBjev)?"
    },
    {
        "role": "assistant_10",
        "message": "Priznam da prvič slišim glede te težave."
    },
    {
        "role": "assistant_11",
        "message": "Odprte kište res niso ne vem kaj, so pa poceni. Zmogljiv tih računalnik res lahko narediš samo z dobrim ohišjem in kupom počasnih ventilatorjev sam stane. Če imaš odprto ohišje te stane samo hladilnik in napajalnik, pri čemer so tile nesteqi cenovno primerljivi z enermax, corsair ... V primerjavi s @assistant_10ovo računico lahko z odprtim ohišjem pršparaš cca 200EUR.  Samo v razmislek, itak je tehtnica zmogljivost/tišina.  Diski so pa svoje poglavje - tele škatle so najbrž kar fajn. Druga varianta je malo večji SSD - ne le za sistem + diski za shrambo, ki jih softwersko izklapljaš.  Še zadnja reč je soba kjer imaš računalnik. Sem se preselil iz tihe sobe, kjer je bilo edino slišati škrebljanje wd320aaks, sicer na gumicah in z radirko na vrhu :) ampak vseeno. Zdaj sem drugje in bi lahko imel bistveno glasnejši računalnik, ker je šum od ceste tolikšen.  LP"
    },
    {
        "role": "user",
        "message": "Jah, jaz sem tihi (sicer ogromni) sobi, sicer bi šum odmislil. Zdaj vem samo, da bodo diski zadnji problem, ki ga bom nekako reševal. Za začetek z zaprtim ohišjem, ka$neje s SSD bataljonom.  Sicer pa gledam ponudbo matičnih plošč na trgu in je res tema. Asus kot rečeno odpade, primerjalno pregrešno dragi MSI ima kot kaže res svoje popadke... za gigabyte pa imam na sumu, da je v ozadju podoben USB problem kot pri Asusu. Vsaj moj Mobo-Himmelfahrt je po mojem izhajal iz tega.  Pol se pa pejt ane...  ps: aja... za ventilatorje sem dobil potrditev, da jih preprosto ne morem povsem odmislit. Nekaj toplote pasivne grafikulje se bo odvajalo 'navzgor' prek 'wannabe' pasivnega hladilnika procesorja. In je bolje biti previden."
    },
    {
        "role": "assistant_7",
        "message": "Seveda, zato ne pride v upoštev pasivni hladilnik za proc ali pa pasivni napajalnik. Ampak lej, nikoli ne boš slišal ventilator, ki se vrti z 500RPM v zaprtem ohišju, ki bo najbrž pod mizo...  Ne sekiraj se zaradi tistih 3 ventilatorjev. Še posebej ne za ventilator na procu in napajalniku. Boš najprej zaslišal Slipstream 800RPM, če ga boš. Ostalih ne boš, ti garantiram.  Ni ti potrebno odmisliti ventilatorjev  imej jih raje 3, ki se vrtijo izredno počasi, kot pa samo enega, ki se bo moral posledično hitreje vrteti za isti učinek.  Prej si omenil, da bo računalnik ravno malce bolj glasen kot sedaj (ko je crknjen), če bo bolj glasen bo zaradi diska, ventilatorji naj te ne skrbijo. Še vedno lahko 800RPM Slipstream še upočasniš, če bo potreba (resno dvomim), še posebej zato, ker misliš v enem koraku računalnik popolnoma utišati."
    },
    {
        "role": "user",
        "message": "Ne, saj sem se nehal sekirat, tako da ventilatorji bodo. Te sem nabral za ohišje (na Mugen bo pa priložen), upam da so ok:  Scythe Gentle Typhoon 120 mm \"800\" 2x SilenX iXtrema PRO Quiet \"IXP-64-09\"  Vsaj mislim da bi morali biti, no."
    },
    {
        "role": "assistant_7",
        "message": "Scythe Gentle Typhoon so bolj primerni za visok statičen pritisk zraka (razna rebra, hladilniki, napajalnik itd). \"Na prostem\" bodo premaknili manj zraka kot Slipstream pri 800RPM (nasplošhno favoriz pri 800RPM), zato ti resno svetujem da vzameš Slipstream 800RPM (Kaze-JYUNI je le drugo ime, da nebo pomote).   Zdej pa glede sprednjih 92mm ventilatorjev: jih ne potrebuješ. Morda samo enega (pred diskom), drugače pa so nepotreben vir zvoka. Če bi rad malenkost ohladil disk vzami kaj z SPCR priporočene liste, npr NB Blacksilent XE2, ki ga imaš na 5V. Ampak ni potrebe. Brez veze ustvarjati dodatni hrup. Bodo 3 ventilatorji dovolj."
    },
    {
        "role": "assistant_6",
        "message": "+1"
    },
    {
        "role": "user",
        "message": "@assistant_7 - Uf, sem bil ziher, da onadva rabim, tnx. Tudi zaradi diskovja, ja. Teh Slipstream pa nikjer nisem videl, zato alternative... mogoče veš, kje jih dobiti (SLO)?"
    },
    {
        "role": "assistant_6",
        "message": "http://www.cool-pc.org/"
    },
    {
        "role": "user",
        "message": "O, đizs, kako jih nisem prej videl... tnx. Škoda ker jih ni na zalogi."
    },
    {
        "role": "assistant_7",
        "message": "Sem ti poslal link za Slipstream na AGT (drugo ime je Kaze-JYUNI). Si jih vprašal za zalogo?"
    },
    {
        "role": "user",
        "message": "Jao, nisem opazil, silly me. Tnx, bom preveril!"
    },
    {
        "role": "assistant_6",
        "message": "Ha pa res. Pa še precej cnej. Zakon"
    },
    {
        "role": "assistant_12",
        "message": "Da ne bom odpiral nove teme.. Ventilator na CPU je preveč glasen (okrog 20 decibelov, vrti se pa z okrog 2000 rpm). Procesor je Intel Celeron 2,60 GHz.   Bi bil tale ventilator dober, ali je preslab? http://www.agt.si/racunalniska-oprema/z...  btw računalnik se ne uporablja za igranje iger, obdelavo videa, itd, ampak zgolj za internet, tako da mislim, da bi 1000rpm bilo dovolj.  Ali je bolj sigurno vzet tega recimo: http://www.agt.si/racunalniska-oprema/z... ?"
    },
    {
        "role": "assistant_10",
        "message": "@user:  Kot so ti že povedali in še sam ti iz izkušenj povem, da je edini problem pri vsem skupaj HDD. Sam imam WD GreenPower v QuietDrive ohišju, pa je še vedno to edina komponenta v računalniku ki je slišna ... (če res prisluhneš seveda)"
    },
    {
        "role": "user",
        "message": "ma saj vem... ampak SSDji, ki so mi ta trenutek še predragi, bodo to spremenili. Pripravljam kompjuter, ki bo čimbolj tih in jih bo počakal.   Sem pa zdaj še od enega starega MSI maherja slišal, da se je tem platam za izognit. Če dobim še informacijo, da ima tudi Gigabyte vse USBje na istem hubu, bom sestavil kompjuter, ki ne bo imel ne matične ne diskov :)))"
    },
    {
        "role": "assistant_7",
        "message": "@assistant_12 je 6. feb 2010 ob 15:18 izjavil:Da ne bom odpiral nove teme.. Ventilator na CPU je preveč glasen (okrog 20 decibelov, vrti se pa z okrog 2000 rpm). Procesor je Intel Celeron 2,60 GHz.   Bi bil tale ventilator dober, ali je preslab? http://www.agt.si/racunalniska-oprema/z...  btw računalnik se ne uporablja za igranje iger, obdelavo videa, itd, ampak zgolj za internet, tako da mislim, da bi 1000rpm bilo dovolj.  Ali je bolj sigurno vzet tega recimo: http://www.agt.si/racunalniska-oprema/z... ?   20 dB pri 2000RPM skoraj ni mogoče...ampak to zdej tu ni pomembno.  Če imaš originalni intel hladilnik menjava ventilatorja ni mogoča, boš moral kupiti kompletno nov hladilnik. Pred tem pa temeljito očisti računalnik praha, morda imaš reže zabasane s prahom in se poslednično ventilator hitreje vrti.  Če si pripravljen kupiti nov hladilnik, koliko bi dal zanj? No, neglede na vse bi bila Katana 3 ravno pravšnja zate, tih hladilnik, relativno dobre temperature, 22€. Se kar splača.   Druga možnost za čim manj denarja je Cooler Master TX 3, a je preglasen."
    },
    {
        "role": "assistant_12",
        "message": "axe hvala za odgovor vendar moram pripisati da imam nov hladilnik kpl z ventilatorjrm, ki pa je preglasen. No ta ventilator pa se da zamenjati z standardnim ventilatorjem fi 80 zato sprašujem samo za ventilator."
    },
    {
        "role": "assistant_0",
        "message": "Vzemi cenejšega in tišjega ."
    },
    {
        "role": "assistant_7",
        "message": "S-FLEX"
    },
    {
        "role": "assistant_13",
        "message": "Super tema, jaz se tudi večno ubadam s tišanjem računalnika.  Upam da tema ne bo zamrla in da poročate naprej.  Grafična PowerColor AX5750 1GBD5-NS3DH Go! Green, Radeon HD 5750,je že na radarju: http://geizhals.at/eu/a496815.html  Cene pa se gibljejo od 155-165eur, samo z manjšo porabo ne vem če opraviči  tistih 30eur več proti non-green pasivni varianti."
    },
    {
        "role": "assistant_7",
        "message": "Manjša poraba->manjše gretje->nižje temperature->večje možnosti da v ohišju še bolj omejiš pretok zraka. Vse to poleg manjšega računa ter odsotnost dodatnega. Seveda pa čakam SPCR test, da vidim če stvar resno manj porabi, čeprav bi mogla, glede na to da nima niti dodatnega napajanja..."
    },
    {
        "role": "user",
        "message": "rofl... naletel na to temo prek gugla, ko sem tudi sam opazil, da je grafična na radarju in se spustil v lov. Cena je kar navita, prave zaloge tudi še ni. Mi pa ni jasno, kdaj jo lahko pričakujemo v Sloveniji in predvsem kje jo dobiti. Mogoče kdo ve, kdo je uvoznik za Powercolor?"
    },
    {
        "role": "assistant_13",
        "message": "Grafične kartice so v tujini že na zalogi in tudi najugodnejši ponudnik jih ima po ca. 140eur. Ali lahko kaj špekuliramo, kakšne znajo biti cene kaj pri nas in  v kolišnem času jih lahko pričakujemo. Ker drugače obstaja varianta, da skupinsko  naročimo iz Nemčije, ker je tudi poštnina draga, če se gre samo za en izdelek.  @user: Sporoči če si začel že kaj sestavljat in kaj si ugotovil glede matične plošče,  ker meni se tudi ne da po dveh letih spet menjat plate, če stara spet odleti in  s tem potegne za sabo kup nepotrebnih stroškov. Z Epoxko sem imel slabe izkušnje saj sem na njej zamenjal že vse kondenzatorje katere je napihnilo kot po tekočem traku. Da o Abitki NF7-S 2.0 sploh ne govorim.  Kje so stari dobri časi, ko so delali plošče kova Abit BH6, katero imam še sedaj v kleti z celeronom 300@450mhz in lavfa kot urca (v uporabi dnevno)že 15let.  Sicer imam pa jaz ogledano takole kombinacijo: HyperX 4GB RAMKit 2x2GB DDR3 1600MHz 9-9-8-24 DIMM nonECC CL8  Intel i5-750 Quad Core Sockel 1156 8MB Cache boxed  SpinPoint F3 1TB 7200rpm SATA 32MB 3,5Zoll  ANTEC Midi Tower Solo  PowerColor AX5750 1GBD5-NS3DH Go! Green  MSI P55-GD85 Socket1156 DDR3 ATX USB3.0  Mugen 2 rev B.  Scythe Kaze-JYUNI 120 mm \"Silent\"  Scythe Scythe Kaze-JYU 100 mm \"Silent\"  Čitalec kartic akasa AK-ICR-05 (vgradni)   ca. 854,27eur z kombiniranjem pri najugodnejših ponudnikih  +napajalnik OCZ modstream 450W in dvd-rw Samsung katera imam že od prej."
    },
    {
        "role": "user",
        "message": "Počasi uletavajo ja, upam da bodo cene res okrog 140EUR. Ko sem videl prve okrog 160EUR me je kar malo stisnilo - to se mi vseeno zdi malo pretirano za ta rang. Mislim pa, da jih nekatere trgovine še nimajo na zalogi, kljub drugačnim navedbam.   Sam bom z nakupom počakal še dva tedna, ker me čaka službena pot in bom res poskusil pri Kitajcih pogledat in se tako izognil stroškom pošiljanja. Sicer pa potem najprej pri nas... če jo bo sploh kje moč dobiti.... oziroma v Avstriji/Nemčiji.  Glede matične... status quo. Žal izbire ni prav veliko in se sedaj nekako (ponovno) nagibam h Gigabyte P55 UD3. btw: tvoja MSI je huda mrcina, ampak meni se zdi mogoče malo predraga... kaj pa vem. Si kje zasledil, da je best bang for a buck, da si se tako odločil?"
    },
    {
        "role": "assistant_13",
        "message": "Gigabyte GA-P55A-UD3 je tudi odlična plata po specifikacijah, 2x sata600 + 2x usb3.0 samo še govorita v prid.  Samo po večih forumih sem zasledil o raznih random rebootih, nekompatibilnostih z rami itd. Mene tudi mika ta plošča zgolj zaradi ugodne cene. Npr MSI P55-GD85 ima vgrajene zelo dobre in moderne komponente (dodatne usb krmilnike, satakrmilnike...),  samo je cena dosti višja, in ne vem če je vredna tega."
    },
    {
        "role": "assistant_1",
        "message": "GD85 je top (v čist vsem kakor gledaš), UD3 pa pač malo budget varianta, se pravi, ne pričakovat polno od nje."
    },
    {
        "role": "user",
        "message": "GD85 je 215EUR"
    },
    {
        "role": "assistant_13",
        "message": "Zakaj bi bila Gigabyte GA-P55A-UD3 napram Microstar P55-GD85 budget varianta. Plošče ponujata enak nabor funkcij.  Mene skrbi pa samo stabilnost in kvaliteta vgrajenih komponent. Malo argumentiraj zakaj je top in zakaj UD3 ni...  Za GD85 sem se odločil pač zgolj zaradi parih pozitivnih testov na internetu. Ker je plata še dokaj nova niti ni veliko napisanega po forumih glede težav z njo.  edit: @user: MSI GD85 je 185eur v Mylemon.at"
    },
    {
        "role": "assistant_14",
        "message": "@assistant_13 je 18. feb 2010 ob 16:15 izjavil:Gigabyte GA-P55A-UD3 je tudi odlična plata po specifikacijah, 2x sata600 + 2x usb3.0 samo še govorita v prid.  Samo po večih forumih sem zasledil o raznih random rebootih, nekompatibilnostih z rami itd. Mene tudi mika ta plošča zgolj zaradi ugodne cene. Npr MSI P55-GD85 ima vgrajene zelo dobre in moderne komponente (dodatne usb krmilnike, satakrmilnike...),  samo je cena dosti višja, in ne vem če je vredna tega.  malo offtopic sam vseen...govoril si o nekompatibilnostih z določenimi rami itd...zanima ce si na forumih zasledil točne podatke o takih ramih? je fora v frekvenci ramov,firmi itd? sam jo nameravam kupit in se nocem ubadat s nokampatibilnostmi...saj hocm da mi sluzi vsaj 4 leta...  LP"
    },
    {
        "role": "assistant_13",
        "message": "Ja gre se za neke nekompatibilnosti z npr. Corsair rami, kateri ne delujejo z SPD latencami, katere je potrebno ročno nastaviti ali sprostiti ali pa bolj agresivne nastavitve in nekoliko dvigniti, voltaže, bral sem tudi nekaj, da plošči ne pažejo 64bitni Windowsi 7 in podobni problemi, ko se racunalnik restira z BSOD ali pa povsem random brez errorja.   Če hočeš izbrati poplnoma kompatibilne rame, si na gigabaytovi strani poglej prav za to ploščo \"compatibility list\", da vidiš kateri rami so \"certified\" za to plato."
    },
    {
        "role": "user",
        "message": "Hja... po dolgotrajnem čakanju na komponente sem danes naletel na težavo pri obavi hladilnika Mugen 2 rev B... Menda naj bi jih proizvajalec nehal delat in se jih ne da dobit. Mi lahko kdo prosim svetuje kakšno alternativo?   (sicer pa prav tako čakam že juhuhu časa na Scythe Kaze-JYUNI 120 mm \"Silent\" ventilatorje. Naročilo oddano pri AGT, vendar sem od njih do sedaj dobil samo sporočilo, da bo treba počakat...)"
    },
    {
        "role": "assistant_7",
        "message": "Za ta denar alternative ni, za cca 60EUR pa počasi bo. Sprejemljivo?  Prolimatech Megahalems  +  Scythe Kama PWM  Na AGT imajo obupno slabo zalogo, lahko tudi odpoveš Slipstream-e in kupiš v Cool-pc, dobiš najbrž že nasledni dan."
    },
    {
        "role": "user",
        "message": "Silence is golden, tako da sprejemljivo, ja :)  Tnx za tole, res, grem v nabavo."
    },
    {
        "role": "assistant_15",
        "message": "Ob Megahalemsu resno razmisli o temule ventu namesto Scythe Kama, če ti je neglasnost pririteta. Sploh če te kdaj prime navijat. Večji pretok pri bistveno manjši glasnosti. Ja, pa dupla cena."
    },
    {
        "role": "user",
        "message": "o hvala, si bom ogledal. Čakam, da vidim kako je z dejansko zalogo vseh stvari v trgovinah, da se bom sploh lahko odločil."
    },
    {
        "role": "assistant_7",
        "message": "@assistant_15 je 24. mar 2010 ob 17:59 izjavil:Ob Megahalemsu resno razmisli o temule ventu namesto Scythe Kama, če ti je neglasnost pririteta. Sploh če te kdaj prime navijat. Večji pretok pri bistveno manjši glasnosti. Ja, pa dupla cena.   Scythe Kama PWM sem že stestiral (ta stvar je nevrjetno tiha nad 800RPM v primerjavi z ostalimi, turbolenten zvok je zelo tih), nameravam pa v bližnji prihodnosti nabavit tudi apache, na SPCR forumih sem bral da premakne ogromno zraka (nekaj je bilo samo govora o glasnosti pri večjih obratih, kar zna biti moteče).. Se strinjam, tudi to je odlične možnsot, samo bolj za navijalske podvige."
    },
    {
        "role": "user",
        "message": "Sem se pozanimal - Mugen 2 in Prolimatech Megahalens se še lep čas ne bo dalo dobit v Sloveniji :( Mugena najbrž celo nikoli več... tako da bo te stvari potrebno naročit iz tujine, ni druge.  Isto je z Scythe Kaze Jyuni 12mm Super Silent - edina alternativa je Scythe Slip Stream 800rpm, 120mm (oz 500 rpm). Vzamem to? (kaj dosti izbire niti nimam, razen tujine mogoče, doh)"
    },
    {
        "role": "assistant_15",
        "message": "Si TU tudi povprašal?"
    },
    {
        "role": "user",
        "message": "!!! superhvala... imajo na zalogi, naročil!"
    },
    {
        "role": "assistant_7",
        "message": "Btw a si hotel kej druzga kot Slipstream 800RPM? 1200RPM je že prehiter in preglasen."
    },
    {
        "role": "user",
        "message": "Em... am... v bistvu ne :) Sem danes dobil dodaten milijon mailov o zalogi v Sloveniji in južni Avstriji in sem čisto nameden od eksotičnih imen teh propelerjev. Tvoje besede Kaze-JYUNI je le drugo ime, da nebo pomote mi zdaj odzvanjajo v betici :P"
    },
    {
        "role": "assistant_7",
        "message": "Mja pri Scythe imajo domišlijo (in najbrž otroštvo anime risank). Že škatle so tako ogabne da jih nikoli nebi kupil če nebi vedu kaj je not."
    },
    {
        "role": "user",
        "message": "Ok, propelerje smo zrihtali, ampak sage še ni konec... v trgovini kjer sem naročil Mugena imam zdaj dobropis, ki ga moram izkoristit. Upam, da se komu sploh še da brat tole lol  Naročeno imam matično ploščo MSI P55-GD85,ki je seveda precej nova in še ni veliko poročil s terena o njenih zagatah. Zraven sem vzel 2x RAM Kingston CL9 KVR1333D3N9/2G. Nič posebnega, ampak preprosto edina stvar, ki je bila na uradni test report listi (PDF)in hkrati v trgovini.  Zdaj pa imam na računu dobropis (Mugena niso mogli dobavit), ki ga moram izkoristit... in bi vzel boljše RAMe. Izbira je torej žal omejena na ponudbo trgovine (e-tec)in ceno do nekje 140EUR.  Gledal sem Corsair TW3X4G1333C9DHX G, ampak je cela veselica (1, 2) z voltažo in stabilnostjo... čeprav uradno testirani na 1.5, jih je baje treba ročno dvignit na 1.7 (khm, tega ne bi šel delat). Folk poroča o BSOD...   Ima kdo mogoče kak nasvet, kateri RAM do cca140EUR izbrat iz te liste?"
    },
    {
        "role": "assistant_6",
        "message": "ČE maš dobropis naj ti vrnejo keš ša je ane..."
    },
    {
        "role": "user",
        "message": "Jah, v skrajnem primeru bom moral res to naredit, ampak če se da, bi vseeno izbral kako boljši RAM. Izbira le-tega mi je že od vsega začetka predstavljala težavo :S"
    },
    {
        "role": "user",
        "message": "Uf, tele teme nisem uspel apdejtat s konkretnim poročilom, se opravičujem + res hvala za pomoč vsem v tej temi!  Komp je sestavljen takole:  1. Antec Solo ohišje 2. Enermax +87 500W 3. Intel i5 750 4. Matična MSI p55-GD85 5. 2x Kingston CL9 KVR1333D3N9/2G. (uradno požegnan RAM, nisem hotel komplikacij) 6. SSD Intel X-25 80G (tenkjulord) 7. Prolimatech Megahalens 8. 2X S-FLEX + 1x APACHE (na hladilniku za proc) 9. BeQuiet obloge 10. Grafična Powercolor Radeon HD5750 GoGreen  Večino sem kupil v E-TEC (A), disk v Pixmania, ventilacijo in hladilnike pri mojcomp.net ter comshop.si  Žal nisem imel časa niti, da bi stvar konkretno obremenil (razen malo Il-2 Šturmovika), kaj šele izmeril temperature... je pa tako, da sem s tišino nadvse zadovoljen. To je to! :)  Edini problem je grafična - nakup le-te odsvetujem, ker je očitno problematična in v tem času niti ni konkretno prišla na trg. Izklopit sem moral Aero in jo malenkost downclockat, da sem sploh prišel do osnovne stabilnosti (pa nisem edini). Kljub temu, se mi je komp kakih 3x že usul. Pa še par drugih misterioznosti, ki jih moram še raziskat, je, ampak bom preživel, ni take panike. Je pa očitno nekaj narobe z njo :S  Toliko zaenkrat... res hvala vsem za pomoč :praise: Ko bom utegnil zadevo apdejtam še s kakim temperaturnim stresom. Lahko pa potrdim, da je glavni cilj bil dosežen - stvar je tiha mrcina :)"
    },
    {
        "role": "assistant_16",
        "message": "Kolko pa si dal za to tiho mrcino če ni skrivnost? Ker nakupujem nekajtakega , edino malo boljšo grafično"
    }
]