[
    {
        "role": "user",
        "message": "Oni dan sem načrtno gledal neki jazz performans na enemu izmed tujih kanalov in mi bilo čisto nič jasno. Mislim. Tam je bil tip, ki je nekaj blenkal po bas čelu, bil je tip z brush bobni, pa tip s trobento, tip s saksofonom in tip za klavirjem. Vsak je igral popolnoma samosvojo melodijo, ki ni imela vezo z drugimi. Kar nekaj. Poleg je bila še fat black lady za mikrofonom, ki je le z glavo majala sem in tja in ni rekla ne bev ne mev kakih pet minut. Nato je, spet popolnoma sama zase, začela govoriti neke neumnosti v stilu di doba boba dup dup dup, he is my man he is my man bup dup dup gup in podobno kaki dve minuti, potem pa zopet po starem. Na koncu naredi oni s trobento strašen hrup nakar grejo gledalci na noge in mu huronsko ploskajo.  Zdaj me zanima, kdo to sploh posluša in kakšen okus moraš imeti, da to sploh poslušaš. Mislim, zadeva nima ritma, nima melodije, nima nič."
    },
    {
        "role": "assistant_0",
        "message": "Hmmm, mene tud zanima, kako jim sploh uspe odigrati kakšno skladbo vsaj približno enako , na dveh različnih koncertih ? Al' je to stvar improvizacije ? A je improvizacija ta glavna fora v Đezu ? Drugač si pa predstavljam, da hudič v peklu sigurno v ozadju rola Đez. Kot pika na i večnega mučenja ubogih duš. Men je žou, ampak Đeza tud jest po kurca ne razumem, kill me."
    },
    {
        "role": "assistant_1",
        "message": "Je fora v improvizaciji. Men je OK, pa baš i nimam nek \"presran\" okus.   V umetnosti je 95% sranja in nakladanja ter 5% ostalega. :D"
    },
    {
        "role": "assistant_2",
        "message": "Odvisno je tudi od vrste jazza, ampak jazz je nasploh najbolj zahtevna zvrst glasbe za igrat. Melodije so krneki, totalno nepričakovani toni sledijo en drugemu. To glasbo poslušajo audiofili in pa gospodje srednjih+ let, ter dosti glasbenikov. Men osebno je jazz všeč samo v kombinaciji z bluesom. Pač, stvar okusa."
    },
    {
        "role": "assistant_1",
        "message": "Če greš na špil so atani v manjšini, vsaj pri nas."
    },
    {
        "role": "assistant_3",
        "message": "Jazz, blues... to je dobesedni krneki.  Mislim, komu se sploh da pisat neke glupe in jadne melodije. Kvalitativno se ne more primerjat s čisto \"komercialno\" (ne \"komercialo) glasbo, ki se jo lahko dobesedno na pamet naučiš, prav tako besedilo. Dokaz za kvaliteto:: primerjaj število \"oboževalcev\".  Ker pa me folk osebno ne pozna prav dobor... da ne bi kdo verjel, da je tole moje pravo mnenje :-)"
    },
    {
        "role": "assistant_4",
        "message": "No, sem komaj čakal, da bo nekdo kaj čez jazz začel govorit. Če ti ni všeč, preklopi na drug kanal in bo!  Jazz je najtežje igrati in ga tudi najtežje razumeti. Poslušajo ga skoraj vsi, ki so glasbeno malce višje izobraženi ipd. Soliranje je tam glavni del in temelji na improvizaciji. Vsi Jazzisti so izkušeni glasbeniki, ki svoj inštrument intenzivno igrajo že več desetletij, zato sigurno ne igrajo tja v en dan, ampak poskušajo melodije, akorde in svoj inštrument pripeljati do skrajnih mej razumevanja in zmožnosti, zato se pač mnogim zdi nerazumljivo. Tudi jaz včasih tega nisem razumel. Ampak ker se ukvarjam s glasbo in mi je zadnje čase hudo dobro igrati kakšne zapletene akorde in melodije. Potem sem šele začel dojemati jazz.  Itak je pa vsaka muska taka, da se da v njo padet noter, ali pa jo zavračati. Če jo zavračate, prav, vas ne obsojam, ker sem bil sam tudi tak. Ampak tistim, ki niste omejeni, vam priporočam, da enkrat, ko bo na tvslo2 spet kak mojster, da se poizkušate vživeti. Ni tako slabo, kot zgleda na prvi pogled."
    },
    {
        "role": "assistant_3",
        "message": "joco: viš, zato sem pa dodatno napisal, da je bil moj post čisti bullshit.  Ker pa me folk osebno ne pozna prav dobor... da ne bi kdo verjel, da je tole moje pravo mnenje :-)"
    },
    {
        "role": "assistant_5",
        "message": "Meni je jazz všeč pa čeprav ga poslušam samo slučajno.   Mi deluje full naravno."
    },
    {
        "role": "assistant_6",
        "message": "Meni je tudi vedno bolj vsec ta zvrst glasbe. Odkar Sem na SLO2 gledal en koncert Milesa Davisa si v avtu in doma vrtim skoraj samo jazz in blues. BTW a kdo ve kje bi lahko dobil cd od Milesa Davisa z naslovom Sketches of Spain, pa kolko priblizno stane."
    },
    {
        "role": "assistant_7",
        "message": "Ja... jazz je umetnost, in te umetnosti se je treba priučiti, razume pa je tudi ne vsak... tisti, ki jazz in podobno glasbo dejansko imamo redno na playlisti, že vemo zakaj :) LP"
    },
    {
        "role": "assistant_8",
        "message": "Baricco je rekel: \"ko ne vemo, kaj to je, temu rečemo jazz\". :)   Jazz je super glasba in težko bi živela brez njega. Je pa seveda vse stvar okusa.   Najbolj na živce mi grejo ljudje, ki se silijo, da bi nekaj razumeli. Kot npr. jazz. Saj s tem ni nič narobe, da nekaj poskusiš razumeti. Ampak če vidiš, da ne gre - potem odnehaj. Ni treba, da vsi vse razumemo. Ane? :D"
    },
    {
        "role": "assistant_3",
        "message": "Jazz == umetnost, kaj, @assistant_7?  Kaj pa potemtakem ni umetnost? V bistvu je vse, kar je produkt človeškega obstoja 'umetnost'.  Britney je tako umetnica.  Hmm, morda poimenovanje nekaterih stvari kot \"umetnost\" in drugih ne ni ravno najboljši način?"
    },
    {
        "role": "assistant_7",
        "message": "LordNinja: se popolnoma strinjam... ampak ok, recimo Offspringi al pa Metallica... to musko lažje razumeš (vsaj jaz)... jazz pa... no ja, vsak ga pač razume, kot ga razume (če ga)... LP"
    },
    {
        "role": "assistant_9",
        "message": "ROTFL Yohan, ti bi lahko za Jokerja pisal če bi bli opisi iger tud tako nazorni kot je bil tale opis Jazz koncerta :D"
    },
    {
        "role": "assistant_10",
        "message": "Ni ga cez Jazz Lent, poleti... 8-)"
    },
    {
        "role": "assistant_3",
        "message": "Izpoved nekega Idiota.  Ne maram t.i. \"moderno-popularnega kiča\". Niti Metallice, ker menim, da ne znajo igrat, peti še manj, besedila so itak za en qrc. Jako subjektivno mnenje, itak. A MOJE!.  Kaj imam rad. Rad imam LEP in DOBER glas. Rad imam dobro melodijo. Rad imam vsebino. Nudi odpadejo, haha.  Posledično imam rad: klasično glasbo, Freddya Mercurya in Montseratt Caballe (Barcelona), Neila Diamonda, Sarah Brightman, Michaela Crawforda, celo Barbro Streisand (ker je še vedno daleč od Britney Spears), Ero, tudi Enya ni švoh, pa \"operne\" (Pavarotti inu druščina zavaljenih), Andrea Bocelli, Christina Agui... oops, tale ne spada not!... Dean Martin, Lionel Richie, in podobno.  Ni vse ravno nevemkaj, a je daleč od BS (BullShit, BrižinskiSpomeniki, BritneySpears...) in Metallice. (teh sploh ne prenašam)"
    },
    {
        "role": "assistant_11",
        "message": "Izpoved ta drugega idiota:  Izjemno kvalitetna besedila najdemo tudi v ne-jazz komadih. Kot tudi dober vokal, izbrane inštrumente, in tako naprej... Sicer pa pravim, da mi je od vseh (a sicer maloštevilnih) komadov najbolj sedu komad od The Blues Company... nikjer ga ne dobim v mp3 obliki, mam pa to sreco, da si lastim cede z enim od komadov. rula. :)"
    },
    {
        "role": "assistant_12",
        "message": "Ve kdo številko strani teleteksta (kdaj bo to izginilo oz. se preformatiralo), na kateri Rončel objavlja napovedi koncertov? Pejte res, je zastonj, v RTVS, na vsake qatre  Še en (prezrt, in to popolnoma neupravičeno) film, sicer ne naravnost o jazzu, pa vendar, Kansas City (by Altman). Če vam bo všeč (kvaliteten je), potem ste na dobri poti, da vzljubite jazz.  sendvich: za letos se že ve kdo bo špilal?"
    },
    {
        "role": "assistant_13",
        "message": "Zaradi slabe harmonije in pogostih ritmičnih preobratov ima jazz muska zelo nizko percepcijo (tako kot Floydi). Pa mislim da tu ne govorimo o MIlesu Davisu, al pa Greentown Jazz Bandu, al pa Rončelovih lepljivih latinosih, ampak zateženejših primerkih, kot je recimo slovenec Tone Janša, al pa kej takega. Poskušajte za začetek preposlušati kakšen \"srednje znosen\" komad (npr. Dave Brubeck, Joe Zawinul) večkrat, pa boste začutili, da so cake mnogo težje, ampak ko jih dojameš, dajo mnogo večje zadovoljstvo, kot komadi od Metallice ali Britney. Sploh pa se jazz spravite poslušat v živo, pa vam bo bistveno hitreje jasno. Tisti, ki tudi sami na kak način oddajate musko, boste zelo uživali, ko boste cel večer spremljali solo vložke svojega inštrumenta. Jaz sem na primer s pirom v roki sposoben tri ure gledati bobnarju pod roke in pedale, in mi je zmeraj žal, da je že konc."
    },
    {
        "role": "assistant_14",
        "message": "Jest se na glasbo žal ne spoznam ... da bi vam lahko kakorkoli pomagal.  :D"
    },
    {
        "role": "assistant_15",
        "message": "@assistant_14.  Jaz sem bolj kritičen do glasbe. Pravim, da se ne moreš nanjo spoznat. Saj spada med umetnost, o tem pa itak veš kakšno mnenje imam.  Ne moreš tudi oceniti kdo lepše poje, in tako naprej...  Lahko bi npr. merili kdo poje z višjo frekvenco. Eto, to bi bilo lahko merilo!   Tako, da edino normalno, da se ne spoznaš na glasbo.   Tisti, ki pravijo, da se spoznajo nimajo pojma!  Tako 8-)"
    },
    {
        "role": "assistant_16",
        "message": "Vi ste poslušali pravi jazz ali Hard Jazz. Mehki ali Soft Jazz je bolši, bolj razumljiv. Sicr pa za jazz, soul in podobne zvrsti moraš met pravi posluh. To je umetnost kot je nekdo omenu to ni pač rock al pa pop ali rap. To je kot klasika, umetnost v svetu glazbe."
    },
    {
        "role": "assistant_9",
        "message": "Mah, jaz poslušam glasbo predvsem za zabavo in sprostitev, tako da ne dam veliko na to ali je komad umetniški ali ne."
    },
    {
        "role": "assistant_11",
        "message": "@assistant_15: Zame se tisti, ki pozna zgodovino glasbe, spozna na glasbo. Frekvenca gor al pa dol."
    },
    {
        "role": "assistant_15",
        "message": "Zgodovina je pa nekaj čisto drugega prosim lepo.  Umetnost je tista, ki ji nekateri pripisujejo večji pomen kot si ga zasluži.  In nekateri ne bodo nikol zaštekal, da je lepota in \"kolk je ena muska dobra\" subjektivna stvar.  ps Ok sej vem, da delam krivico glasbenim šolam in podobnim umetnikom.  Sami so si krivi, če se pa tolk poveličujejo skoz :D"
    },
    {
        "role": "assistant_17",
        "message": "Jah, po eni strani že, po drugi pa ne. To je kot da bi reku, da drek sploh ne smrdi, ampak je odvisno od okusa oz. v tem primeru vonja. Banalen primer sicer, ampak drži.:D"
    },
    {
        "role": "assistant_14",
        "message": "@assistant_15  Kakšno mnenje imaš o tej zadevi ti, jest dobro vem.  Tako kot Ayer al pa jest ... al pa še kdo, kar nas je takih.  Da bodo pa vedeli še drugi in se sekirali še bolj:  Umetnost nima nobenega pomena. Subjektivno je pač nekaj (zelo) lepo nekomu - in to je vse.  Vsaka filozofija okol tega je pa mlačva prazne slame.   8-)"
    },
    {
        "role": "assistant_18",
        "message": "Jazz je pac nek vrhunec ustvarjanja z instrumentom in glasom. Eni majo radi, drugi ne. Meni je vsec, ampak vseeno raje poslusam kake bolj \"lažje\" komade.   Ampak pomoje se vsak, ki je koncal vsaj 6 let glasbene šole že malo spozna na umetnost glasbe."
    },
    {
        "role": "assistant_19",
        "message": "@assistant_14&@assistant_15: :O  Deja lu.   Do ortodoksnih racionalistov sem imel zmeraj nekaj distance... poskusajo vzeti zivljenju carobnost.   lp"
    },
    {
        "role": "assistant_20",
        "message": "@assistant_14&@assistant_15...  Jaz sem tudi bil vajinega mnenja. dokler nisem dal skozi par let zgodovine umetnosti in nekaj predavanj arhitekturne teorije pa likovne kritike.   Res je, da so določenim ljudem všeč samo določene stvari. Da je okus za lepoto in umetnost subjektiven.  Ampak vsake toliko časa pa se pojavi stvar, ki je všeč zelo veliko ljudem. Okej, ne ravno vsem, ampak veliki večini. (Podobno kot še danes obstajajo ljudje ki mislijo, da pristanka na luni nikoli ni bilo. Ali pa kaj podobnega.)  Na primer gotska arhitektura. Renesančno slikarstvo. Grško kiparstvo. Vse to so stvari, ki so všeč veliko ljudem.  Ali lahko v takem primeru rečemo, da je stvar splošno oziroma priznano lepa? In če lahko to rečemo za eno stvar - kaj nam preprečuje, da bi poiskali še neke ostale splošno lepe oziroma estetske stvari ter iz njih potegnili nek kriterij za estetiko?  V bistvu nič - razen človekovega izrtedno kompliciranega občutka za estetiko.   Okej, tule gremo sedaj lahko v veliko debato o eksperimentiranju z estetiko in iskanju novih medijev, ampak to je za kakšno drugo priložnost.  Hočem samo povedat, da estetika ni tako neotipljiv in subjektivem pojem, kot se zdi. Če bi bila estetika popolnoma subjektivna stvar, bi bila velika večina umetnosti nesmiselna - saj ne bi mogla posredovati željenih sporočil oziroma občutkov.  lp s."
    },
    {
        "role": "assistant_9",
        "message": "Tako je veliko ljudem všeč Britney Spears (mislim glasbeno), razni boy bandi itd. Jazz je všeč veliko manj ljudem. Všečnosti torej ne gre enačiti z umetnostjo."
    },
    {
        "role": "assistant_3",
        "message": "Res je -- če vmes vrinem samo tole: v razredu me imajo zaradi glasbe, ki jo poslušam, kratkomalo za: čudaka. Ubožćki.  Estetike res ne gre enačiti z umetnostjo, a kaj, ko sta obe stvari tako subjektivno (no, glede na to, da pri človeku nikoli ne moremo govoriti o objektivnosti, vsaj po mojem mnenju, je role lahko malce relativno...) odvisni. Mislim, kaj pa je umetnost? Zame je umetnost vse, kar ni naravno. Torej, vse kar človek namenoma (morda tudi nenamenoma) povzroči s svojim delovanjem.  A človek je naravna tvorba, smo \"del narave\", zakaj bi potem mogli reči, da ustvarjamo nekaj umetnega? To je enako onemu \"Enkrat ni nobenkrat\", kjer lahko recimo 5 razčlenimo na 4 + 1, a ker \"1=0\" (oz. dobesedno 1!=0, hehe) je to enako 4 ... kar je pa 3 + 1 oz. 1+1+1+1...  Torej, kaj sploh je umetnost? Vsaj po moje, nečemu reči umetnost in neki drugi stvari ne reči umetnost se mi zdi bedasto, saj gre očitno zopet za neka sebična merila...  Itak pa sem glup."
    },
    {
        "role": "assistant_15",
        "message": "@assistant_19: Čarobnost? No, sej o Copperfildu smo se pa tudi že pogovarjali na tem forumu :D    @assistant_20: \"Ali lahko v takem primeru rečemo, da je stvar splošno oziroma priznano lepa?\" Nope! S tem bi delal krivico tistim, ki jim ni lepa.   Torej:  (1) Všečnost - DA. Vendar naj o tem sodi vsak posameznik.  (2) Umetnost - NE. Nikakor. Kar nekateri štejejo sem, naj se preotientirajo pod točko (1).   Tko je s tem."
    },
    {
        "role": "assistant_1",
        "message": "FAQ:  1. q: Nekje sem prebral/a izraze: \"subjektivni občutek\", \" kar je nekomu všeč\", \" kar je nekomu lahko (zelo) lepo\". Kaj pomenijo? a: To so bolj primerni izrazi za umetnost. (BTW, iščem primeren izraz za fukanje. Čebelice in metuljčki?)  2. q: Se da zmerit glasbo s šublerom? a: Itak. Sm strojnik, bom že vedu.  3. q: Ali NekoIme raztura črno-bele tipke bol ko Đo Zavinul? a: Šur. NekoIme šola tipa tut mrtu, če je treba.  4. q: Kaj mi je početi, da bi raztural/a črno-bele tipke bol ko Đo Zavinul? a: Nič. Nima pomena."
    },
    {
        "role": "assistant_7",
        "message": "Nekolme: strojniško pojmovanje umetnosti... se strinjam :D"
    },
    {
        "role": "assistant_4",
        "message": "LordNinja, sploh nisi glup. Točno tako. Kaj je sploh definicija umetnosti? Pod besedo umetnost se skriva vsakršno ustvarjanje in estetika. Grozota in lepota. Dekadenca, realizem, barok, ne-realizem, kar hočeš. Vsako poimenovanje, da nekaj NI umetnost je zmotno, saj za nekoga pač je."
    },
    {
        "role": "assistant_4",
        "message": "Tisti, ki pravijo, da se spoznajo nimajo pojma!   Nekaj je resnice v tem. Vendar potemtakem vsak, ki pravi da se na nekaj spozna, nima pojma."
    },
    {
        "role": "assistant_20",
        "message": "Tako je veliko ljudem všeč Britney Spears (mislim glasbeno), razni boy bandi itd. Jazz je všeč veliko manj ljudem. Všečnosti torej ne gre enačiti z umetnostjo.   Da, ampak poglej starostno strukturo oboževalcev teh skupin/pevk/whatever. To so večinoma mladi ljudje, ki si še niso izoblikovali okusa in zato sprejemajo tisto, kar jim družba meče naprej. To ne pomeni, da oni res obožujejo to zvrst glasbe - to samo pomeni, da nimajo ničesar drugega. Prej ali slej pa se vsak najde nekje. Jaz sem se v acid jazzu in drum&bassu, nekdo drug se bo pa v staremu roku in metalu. Nekateri pa se ne bodo nikjer in bodo, če imajo dovolj iniciative, izumili kaj novega. Vsakomur svoje.  Všečnosti seveda ne gre enačiti z umetnostjo. Vseeno pa umetnost, posebaj taka, res prava umetnost, katere razumevanje ni izrecno pogojeno z družbenim okoljem, pa mora biti splošno všečna.  Okej, da ne bo nesporazuma - ko pravim splošno všečna, ne mislim na vse ljudi splošno. Seveda da nekdo, ki nima pojma o umetnosti, ne bo razumel Pollocka ali Miroja; mislil si bo pač, da je vse skupaj samo preseravanje - uuu, barvo meče na platno in to je že umetnost. Ampak ko daš skozi nekaj šolanja na tem področju, pa si izoblikuješ okus, čut - in takim ljudem, ki imajo izoblikovan nek čut, pa so ponavadi všeč podobne stvari.  Čemu? Če bi bil čut za estetiko res popolnoma subjektiven, zakaj potem sploh obstajajo slavni umetniki? Zakaj pač ne goni vsak svoje pa basta? Očitno obstajajo neki skupni imenovalci estetike, ki pa niso (zaenkrat) dokazljivi oziroma jih lahko samo nakažemo (kompozicija, barvne študije...).   Kot paralelo lahko potegnemo šolanje v empiričnih področjih. Nekdo, ki ni zadosti izobražen, ne more ceniti veličine enačbe E=mc^2. Mislil si bo pač, da se tu znanstveniki nekaj preseravajo in skačejo od veselja ob glupih treh črkah in številki.   @assistant_20: \"Ali lahko v takem primeru rečemo, da je stvar splošno oziroma priznano lepa?\"  Nope! S tem bi delal krivico tistim, ki jim ni lepa!  Ali teoretični fiziki delajo krivico tistim sektam, ki mislijo, da je svet nastal tako, da se je izoblikoval iz šmrklja, katerega je izkihnila Velika Vesoljska Koza?  Ne. Zakaj ne - pa je lepo povedal stric Occam. Zakaj ne bi moglo biti podobno pri umetnosti?  lp s."
    },
    {
        "role": "assistant_1",
        "message": "@assistant_20 - Vseeno pa umetnost, posebaj taka, res prava umetnost, katere razumevanje ni izrecno pogojeno z družbenim okoljem, pa mora biti splošno všečna. Malo si na tankem ledu tule. Zakaj bi morala biti splošno všečna? Mnogim \"avtoritetam\" neka določena učbeniška umetnost sploh ni všeč. Se bi sam javil, ampak nisem \"avtoriteta\".  Za nekatero starejšo literaturo se uporablja \"strokovni izraz\" berljivo. Ne lepo. Pa je v svojem času bila cenjena.  Mnogo je zaničevanja minevajočih obdobij, drugih smeri, struj, šol...  Družbeno okolje. Ajd, bom ga malo razvlekel. Lahko rečeš, da večina \"avtoritet\" res ima kaj od orientalske umetnosti? Pomoje velika večina naših izobraženih glasbenikov niti ne pozna kakih indijskih lestvic, al pa naši slikarji kitajskega drobnjakarstva. Ampak baje je oboje OK.   Je Britni kolegica od Mocarta? Železokrivec Lojze Sila in dr. mr. ing. dipl. tripl. Joža Šrauf sta moja kolega. Bom pa mogoče raje Jožu gledu pod roke pri delu.   Fiziki  Prazno poveličevanje  Tole bi lahko bila taka sitancija: včasih se je govorilo o beli antiki. In je bila splošno priznana. Potem so ugotovili, da je čas spral farbe pa je isto OK. Izkazalo se je da pravzaprav sploh vedeli niso kako so oni bogeci zgledali. Je pri znanosti drugače? Empirizem pa racionalizem sta dala en kup napihnjenih znanstvenikov. V umetnosti pa Šerloka Holmsa, da se še danes lahko smejimo. Dobro, je tip karikatura, ampak saj razumete. Ali pa ravno zato razumete.  Pa je to pomembno? Če vice pokam, pride v poštev tak pogled, drugače se mi pa zdi mal mim. No, pa če se že uporabi - ni ravno argument, iztočnica, za karkoli. Osebne afinitete ravnotako.  Zakaj je merjenje v umetnosti pomembno in bi naj bilo kriterij (za kajpavemkaj)?  Boste morali razložiti. Kot bi razlagali petletniku, prosim. Ker prekleto zategla mora biti filozofija, po kateri sva Đo in jaz enako dobra muzikanta. Oziroma se ne da ločiti, kateri je boljši. Da umetnost dojemamo subjektivo, mi je jasno. Kaj je s tem narobe in zakaj ni prav, da \"ima dejavnost tudi spremljevalne dejavnosti\". To mi tut nikakor ne kapne."
    },
    {
        "role": "assistant_19",
        "message": "@assistant_15: ne mislim Copperfielda.  lp"
    },
    {
        "role": "assistant_15",
        "message": "No, sej tole lih ni primeren topic za to debato... Ampak ok, če ste že zagrabil.  joco: Ne, tukaj sem govoril le o glasbi   @assistant_20:  \"Če bi bil čut za estetiko res popolnoma subjektiven, zakaj potem sploh obstajajo slavni umetniki?\" Zato ker jih nekateri priznavajo. (Jaz jih ne.)  Ali teoretični fiziki delajo krivico tistim sektam, ki mislijo, da je svet nastal tako, da se je izoblikoval iz šmrklja, katerega je izkihnila Velika Vesoljska Koza?   (To si iz Štoparja pobral :)) ) Ne, ker oni \"to\" dokažejo!   NekoIme: \"Zakaj je merjenje v umetnosti pomembno in bi naj bilo kriterij (za kajpavemkaj)? Tako v lajfu je - če nekaj ne moreš meriti => ne moreš trditi, da je boljše od nečesa drugega!   @assistant_19: \"ne mislim Copperfielda\" Ne, a res? 8-O  Pol pa povej kaj misliš :))"
    },
    {
        "role": "assistant_1",
        "message": "@assistant_15 - Tako v lajfu je - če nekaj ne moreš meriti => ne moreš trditi, da je boljše od nečesa drugega!Tole se mi pa zdi sploh zgrešeno. Kako pa meriš kaj je boljše? Hitreje, počasneje (za toliko in toliko) ja, boljše - slabše pa ne."
    },
    {
        "role": "assistant_15",
        "message": "Ja saj - ravno to je point."
    },
    {
        "role": "assistant_19",
        "message": "@assistant_15: a priori nesprejamanje neznanega kot opcijo.  lp"
    },
    {
        "role": "user",
        "message": "OK. Pa naj mi potem nekdo razloži, kaj ima filozofija veze z jazzom. Điiiizis krajst!"
    },
    {
        "role": "assistant_4",
        "message": "Jazz in filozofija nimata nič skupnega. Je pa tako, da se da o vsaki stvari filozofirat. Da se filozofirat o družbi in času, v katerih je Jazz nastajal, da se filozofirat o glasbenih zvrsteh in o umetnosti (v zvezi z Jazzom)...  Ne vem kako vam je tako težko obiti stvari, ki vam niso všeč... Če vam Jazz ni všeč, ga ne poslušat. Če vam ni všeč Britney, je ne gledat :)... Se pa strinjam, da je na svetu mnogo umetnikov_wannabe. Ampak taki umetniki_wannabe reskirajo svoje življenje, družino, razum in se predajo umetnosti... Vsekakor umetnost ni nekaj, kar bi bilo za zaničevati. Ravno tako znanosti, vere in filozofije. To so pač vede v katerih se nekdo najde ali pa se ne. In preziram ljudi ki pljuvajo po ljudeh ki jih ne razumejo. Nihče vas ne prepričuje, da jih morate razumeti. Ampak če oni niso nič storili vam, jih lahko mirno obidete in filozofirate o zadevah, ki jih razumete. Ne vem, res se mi zdi vsako nadaljnje razglabljanje, o tem kaj je in kaj ni sprejemljivo v naši družbi, okolici, televiziji, ipd..., če to lahko brez posledic obidete in pustite pri miru. Vsak inteligenten in izobražen človek bo spoštoval stvari, ki jih ne razume ravno toliko, kot tiste, ki jih razume. Pač svobodna izbira vsakega posameznika. Vsak se bo nekje najdel, vsakemu bo nekaj všeč. Dokler vas to ne ovira (recimo sosed nabija Mozzarta, da ne morte spat...), lepo pustite stvari pri miru in jih spoštujte, da bodo ljudje spoštovali tisto kar vi delate...  Lp"
    },
    {
        "role": "assistant_1",
        "message": "@assistant_4 - Ampak taki umetniki_wannabe reskirajo svoje življenje, družino, razum in se predajo umetnosti......in državnemu/mestnemu buđetu. :D"
    },
    {
        "role": "assistant_4",
        "message": "ups, again!"
    },
    {
        "role": "assistant_4",
        "message": "Jah, žal je tudi to res. Samo mislim, da je prav, da malenkost državnega proračuna gre na račun umetnosti, kulture, literature ipd. Sej tko je po celem svetu..."
    }
]