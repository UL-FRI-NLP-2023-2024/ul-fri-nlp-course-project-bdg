[
    {
        "role": "user",
        "message": "Pozdravljeni, Starši imajo že daljši čas LCD TV. Mislim, da je bil to eden izmed zgodnjih LCD-jev. Sama televizija še vedno dela čisto ok. Imajo pa težavo z daljincem od TV. Sicer ga uporabljajo malo, saj večinoma uporabljajo daljinec od Aminota (SIOL TV naprava). Vseeno pa potrebujejo ta SOny-ev daljinec za prižiganje in ugašanje. No zdej je že skoraj nehal delati....po res dolgem pregovarjanju uboga.  Prej sem ga razstavil in mi je bilo takoj jasno...ko sem odprl in dvignil gumijasto plast (tipko) je bilo pod njo na tiskanem vezju nekaj medu podobnega...verjetno se jim je kak čaj polil. Že takoj sem videl, da če sem s kakšno drugo tipko pritisnil na mesto kje je drugače tipka za ON/OFF je zadeva delala. Potem sem še to gumo povsem spucal in je tudi lepo delalo. Sem vse skupaj sestavil, vendar ON/OFF ne dela. Ostali gumbi delajo. Potem sem spet razstavil in če s kakšnim drugim gumbom pristinem na mestu kje je ON/OFF potem dela. Vendar pa to ne gre, če dam daljinec skupaj. Ima kdo kakšno idejo kaj bi lahko naredil? Gre za že kar star daljinec, ki ga verjetno ne bom več dobil."
    },
    {
        "role": "assistant_0",
        "message": "zberi par € in kupi univerzalni daljinec / upravljalnik... naj te ne skrbi če je controler star ali TV..."
    },
    {
        "role": "assistant_1",
        "message": "Za strokovno popravilo tipke se dobi prevodno lepilo. Lahko pa enostavno nalepiš na tipko alumunjasto folijo, pa bo ravno tako delovalo."
    },
    {
        "role": "assistant_2",
        "message": "@assistant_1 je 29. okt 2014 ob 20:51 izjavil:Za strokovno popravilo tipke se dobi prevodno lepilo. Lahko pa enostavno nalepiš na tipko alumunjasto folijo, pa bo ravno tako delovalo.  Ne vem, če je ravno 'lepilo', meni deluje bolj kot nek lak. Je pa bil nerazumno drag, ko sem nazadnje pri nas gledal za to zadevo. Ne vem pa, koliko stane na kakšnem Ebay-u.  Alu folijo (še) nisem probal, se pa sliši kot smiselna alternativa, samo paziti moraš, da se tista gumica s kontaktom dovolj odmakne od ploščice, da nebi zadeva slučajno ostala v trajnem stiku."
    },
    {
        "role": "assistant_3",
        "message": "sekundno lepilo in alu folja (kot je predlagal @assistant_1) preverjeno deluje :)"
    },
    {
        "role": "assistant_4",
        "message": "Meni je pomagal grafit z navadnega svinčnika. Ga naneseš na tipko ,tako pri nas dela zeeelo star gorenjev TV. Vsakih par mesecev postopek ponovimo."
    },
    {
        "role": "assistant_1",
        "message": "@assistant_2 je 29. okt 2014 ob 20:59 izjavil:[ Ne vem, če je ravno 'lepilo', meni deluje bolj kot nek lak. Je pa bil nerazumno drag, ko sem nazadnje pri nas gledal za to zadevo. Ne vem pa, koliko stane na kakšnem Ebay-u.   Teh premazov je več vrst, zelo dober je ELECOLIT 340."
    },
    {
        "role": "assistant_5",
        "message": "sem daljinec za prastar TV za par evrov kupil na ebay-u, dela !"
    },
    {
        "role": "user",
        "message": "Ok super. Probam naslednjič, najprej s folijo, potem pa še z grafitom. Poročam."
    },
    {
        "role": "user",
        "message": "Sem probal. Daljinec dela kot nov! Folija je zakon! Hvala za nasvet!"
    },
    {
        "role": "assistant_6",
        "message": "Bom si sposodil temo. Doma imamo okoli 20 let star Samsungov televizor, kateri dela skoraj ves dan - v vsem tem času je bil samo enkrat menjan ekran, drugače pa dela brezhibno - res pohvale vreden, zato ga ne bi še menjali. Problem pa je z daljincem, kateri je že zdelan in tipke ne delujejo. Če normalno pritisnem na tipko, se ne zgodi ničesar. Če uporabim malo več sile, tipka zagrabi. Včasih pa se dogaja, recimo če pritisnem P+ (naslednji kanal), mi premakne za 2 kanala naprej - najprej za 1 kanal, vendar se ne ustavi in potem premakne še za 1 kanal naprej.  Preden kupim univerzalca, bi probal popraviti stari daljinec. Enkrat ga je kolega že odprl in z navadnim svinčnikom podrgnil po kontaktih. Od takrat je nekaj časa delal boljše, vendar ne dolgo, saj je zdaj spet isto. Zanima me, kako bi daljinec popravil (če se sploh da), da bi zdržal dalj časa... recimo nekaj let, tako da ga ne bi rabil vsakih nekaj mesecev odpirat."
    },
    {
        "role": "assistant_7",
        "message": "Beri par postov nazaj! Alu folija deluje."
    },
    {
        "role": "assistant_8",
        "message": "Pri daljincih ki sem jih jaz popravljal je bil najpogostejši razlog izguba kontakta IR ledice. Ker daljinec pada po tleh, in potem se lot odlomi od žičke. Daljinec ne dela, zato ljudje z njim tolčejo po mizi, da žička spet dobi kontakt.  Hvala za tale Alu trik, nisem vedel."
    }
]