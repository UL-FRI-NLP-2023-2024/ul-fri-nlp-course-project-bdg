[
    {
        "role": "user",
        "message": "Pozdravljeni,  torej... najprej bi rad samo na kratko strnil problem in če nekdo opazi, da tema že obstaja naj me prosim napoti k njej s povezavo.   Sem v drugem semestru prvega letnika (FERI, RiT, UN) in nekako po uspešno opravljenem prvem semestru (vse predmete naredil uspešno s kolokviji) nikakor ne najdem ritma za (sprotno) delo. Rabil bi nasvet oz. napotke kako ste se vi lotili dela na tehnično usmerjenem študiju, kjer je potrebnega veliko razumevanja snovi (recimo algoritmov) ...(Dudlanje na pamet ni težko na drugih fakultetah pa niti ne želim biti žaljiv na kakršen koli način)   Torej... Vaje in predavanja imam porazdenjena tako, da imam za določene predmete manj časa za izdelavo nalog, kot drugi študenti zaradi čudne porazdelitve skupin ter rokov in oddaj nalog.  Kot vedno si sestavim tedenski urnik (strategija učenja, posvečanja časa spoznavanju novih konceptov v programiranju ter \"bejsikli\" računalniški matematiki (Diskretne strukture:))  Po mesecih dela sem ugotovil, da nikakor ne uspem dohajati vnosa informacij kaj šele, da bi prosti čas (kaj je že to?) uporabil za dodatno in poglobljeno razumevanje snovi in konceptov. Večji problem je v tem, da niti vaj (delo doma) ne uspem dokončati tako kot se zagre  Za reševanje težav uporabljam spletna gradiva, razne pdfje spletne učilnice pa jih marsikdaj zapustim kot izgubljen kot pa razsvetljen. Problem je, da sem časovno omejen. Če bi imel več časa za predelavo snovi bi mi definitivno šlo.  Torej moje vprašanje je:  kakšna je bila vaša strategija ob spoprijemanju z problemom nedohajanja zadev na fakulteti. Vem, da vas je tukaj kar nekaj bivših, trenutnih študentov FERIja oz FRIja in mislim da bi mi kak nasvet iz prve roke zelo koristil.  Je to končno ta \"selekcija\" s katero nas strašijo že od pamtiveka, ko omenimo tehniške študije in dudlanje stvari na pamet ni višek faksa oziroma je prezpredmetno?  Ne razumite me narobe, zicleder (\"sem se sposoben usest dol\") imam vendar se prvič v življenju počutim kot, da je to to... preprosto nisem dost brihten, matematično, logično naravnan?    PS: Tema ni bila odprta za jamranje vsepovprek... bolj s namenom odprte diskusije.   LP, Miha"
    },
    {
        "role": "assistant_0",
        "message": "Poskušaj spremeniti način utrjevanja snovi in poiskati takega, ki ti bolj odgovarja v smislu, da v krajšem času odneseš več. Učenje ni samo \"koliko ur sem presedel pred knjigami\", posledica učenja naj bi bila to, koliko pridobljenega znanja si sposoben konstruktivno uporabit v praksi. Sam sebe najbolje poznaš, da boš vedel, kaj lahko probaš spremeniti in kje če imaš rezerve."
    },
    {
        "role": "assistant_1",
        "message": "Sicer nevem kako redno obiskuješ predavanja, ampak če ti zmanjkuje časa za vaje bi jaz na tvojem mestu nehal obiskovati nekaj predavanj (predvsem take, ki se jih komot napiflaš pred kolokvijem). Sam sem vedno na začetku semestra obiskoval vsa predavanja, da sem videl a je pametno obiskovat predavanja ali ne. Ti pa vsekakor priporočam, da obiskuješ vsa predavanja matematike (če še vedno uči Peterin).  Lahko pa si kakšen predmet pustiš za poletje, pa zdaj delaš samo vaje (recimo podakovne baze, kjer o profesorci nebi izgubljav besed...)."
    },
    {
        "role": "assistant_2",
        "message": "@user je 8. apr 2018 ob 20:00 izjavil:Kot vedno si sestavim tedenski urnik (strategija učenja, posvečanja časa spoznavanju novih konceptov v programiranju ter \"bejsikli\" računalniški matematiki (Diskretne strukture:))   Načeloma je dovolj, da si pogledaš snov 1-2 dni pred kolokvijem. Tiste izjave profesorjev, da je ta faks samo sprotno delo, so bolj namenjene da se folk sploh premakne, ne pa dobesedno sprotno učenje (vsak teden, ...).   Fun fact za bodoče/trenutne FERI študente: če predelaš tole knjigico, maš Programiranje I in II narejeno z 9-10, brez udeležbe predavanj."
    },
    {
        "role": "assistant_3",
        "message": "Jaz sem tudi imel \"strategijo\" da se dve, tri dni pred kolokvijem učim, preberem zapiske, etc., pa je šlo še vedno v prvo skozi. Ne bom rekel, da so bile vedno stelarne ocene. Ampak po faksu me še noben potencialen delodajalec ni vprašal kakšne sem imel ocene."
    },
    {
        "role": "user",
        "message": "@assistant_2 je 8. apr 2018 ob 21:06 izjavil:@user je 8. apr 2018 ob 20:00 izjavil:Kot vedno si sestavim tedenski urnik (strategija učenja, posvečanja časa spoznavanju novih konceptov v programiranju ter \"bejsikli\" računalniški matematiki (Diskretne strukture:))   Načeloma je dovolj, da si pogledaš snov 1-2 dni pred kolokvijem. Tiste izjave profesorjev, da je ta faks samo sprotno delo, so bolj namenjene da se folk sploh premakne, ne pa dobesedno sprotno učenje (vsak teden, ...).   Fun fact za bodoče/trenutne FERI študente: če predelaš tole knjigico, maš Programiranje I in II narejeno z 9-10, brez udeležbe predavanj.    TISTE izjave peofesorjev me ne strašijo, bolj žalosto dejstvo je, da druge kot pa sprotno delo nimam. Kako bi potem sproti oddajal vsaj nekaj nalog? Brez podlage bo šlo težko.  PRIMER: na predavanju slišim za algoritem KMP, če ga ne pogledam doma je to isto kot, da me ne bi bilo na predavanju. Asistent, predavatelj preleti, študenti kimajo, da znajo in to je to. Potem pa greš na sistem znajdi se. Ok, sej vsakemu je jasno kaj je fakulteta in da to ni neka gimnazija, srednja strokovna, kjer te ujčkajo po vseh štirih. Predelaš doma in basta... problem nastopi, ko nimaš dovolj časa, da bi predelal->nato rešil nalogo.  Si bom pa pogledal knjigo, ki si jo prilepil. Hvala"
    },
    {
        "role": "assistant_4",
        "message": "Glavno je, da vaje delaš sproti, na predavanja načeloma ne hodiš (k matematiki pa mogoče še kakšnemu predmetu se splača hoditi - sam presodiš), v tednu kolokvijev se učiš en dan prej za naslednji dan (mat se učiš že kak dan prej). Takšna je bila moja strategija (FERI RIT-UN) pa ni bilo večjih težav."
    },
    {
        "role": "assistant_5",
        "message": "Poskusi najti podobno misleče \"sotrpine\". Potem si skupaj pomagajte pri učenju, seminarskih, izpitih. Več glav več ve in hitreje prideš skoz pri pridobivanju znanja.  Precej je odvisno kakšen tip človeka si oz. kakšno delo ti leži. Predlagam ti, da dnevno samo preletiš/osvežiš vsebine novih predavanj, če ti kaj ni jasno malo bolj pogledaš, dodaš komentarje v zapiske. Moraš pa zato delat solidne zapiske. Pred kolokvijem/izpitom pa poglobiš znanje. Če ti med predavanji kaj ni jasno, kar vprašaj, boš imel potem manj dela in tudi pri predavatelju boš dobil kakšen + za \"sodelovanje\"."
    },
    {
        "role": "assistant_6",
        "message": "Jaz sem ob študiju od prvega letnika redno delal in je šlo skozi. Je pa tako, da večine predavanj nisem obiskoval. Za nekaj vaj sem se dogovoril, da jih tudi ne rabim obiskovat in sem le oddajal. etc."
    },
    {
        "role": "assistant_7",
        "message": "Odvisno kaksne ocene hoces. Ce hoces lepe ocene, bos delal, in tu ni nekih bliznjic.   Ce hoces samo da sfuras, pa imas kar nekaj nacinov za uspeh. Najboljsi je, da preberes cim vec zapiskov, ker je v izpitih praviloma to, kar profesor najbolj zagreto predava. S to strategijo naredis skoraj vsak izpit v prvih treh poizkusih.   Ce imas na voljo stare izpite, kar se naceloma pri komu celo najde, pa skoraj sigurno ne mores pasti, ce se naucis pet zadnjih izpitov.  Ti dve metodi pokrijeta vsaj 90% izpitov, kjer se vedno najde nek profesor, s pretirano inovativnimi metodami, kar pomeni, da je skoraj vsako leto kaksen izpit, kjer moras zadeve res prestudirati.   Jaz sem te nacine nastudiral, ker sem bil nenormlano len za ucenje, ironija vsega je pa, da v zivljenju apliciram iste metode postavljanja prioritet in maskimalne ucinkovitsoti za minimalno delo. Na faksu in gimnazijo so me znali popljuvati, da ni fer ipd. od kar delam pa me je ta nacin raketiral.   V profesionalnem smislu sem trenutno tam tam z najbolj pridnimi (same desetke...), vsi umesno pridni pa so ze zaostali v smislu kariere.  Kar hocem povadati je, da razlicne metode rezultirajo v razlicnih stilih in zivljenjskih filozofijah. Konstrukt, ki ga bos postavil, bo verjetno narekoval tudi kako bos cilje dosegal v sluzbi. Praviloma na dolgi rok takratko potegnejo tisti, ki so pregovorno v \"zlati sredini\", kjer je za moj okus pridevnik \"zlati\" malo mimo."
    },
    {
        "role": "assistant_8",
        "message": "Sicer nisem študiral FRIja, ampak štrom in sem uporabljal isto tehniko kot @thetilko, nekaj časa nameniš temu, da pogruntaš profesorja, sistem starih izpitov in pol vložiš toliko truda kot je nujno potrebno (vsaj v mojem primeru, ker sem bil preprosto prelen, da bi segal po višjih ocenah).  Odličen vir informacij so ljudje, ki so naredili izpit pred teboj, usedi se z njimi in časti kako pivo. Vsaj na štromu ima praktično vsak profesor priljubljeno temo, ki če je ne znaš avtomatsko padeš na izpitu, tisto se pod nujno nadudlaš pa si že skoraj naredil predmet. :)"
    },
    {
        "role": "assistant_9",
        "message": "Ce bi bila organizacija na teh faksih tako kot se zagre, ti za ta problem sploh ne bi vedel da obstaja. Se spomnim na FRI. Zjutraj vaje do 10:30...potem pa do 15:00 frej od 15:00 - 18:00 predavanja...  Nekdo, ki ni iz Ljubljane se nima resnicno kam dat. Na neudobnih stolih v knjiznici ali podobnih prostorih pa tudi ni ravno super efekt ucenja.   Ce pa bi \"pouk\" potekal od 08:00 - 13:00 z 2 pavzi vmes tega problema ne bi nikoli bilo."
    },
    {
        "role": "assistant_10",
        "message": "- spustiš predavanja od katerih nimaš koristi in tisti čas nameniš nalogam, učenju - se poskusiš zmeniti za obiskovanje vaj v terminu, ki bi ti bolj ustrezal, kljub temu, da nisi razporejen v tisti termin - uporabiš koncept obrnjene učilnice tako, da že pred predavanjem preletiš snov, ki jo boste obravnavali in si pripraviš vprašanja. na predavanjih zadevo nato slišiš še enkrat, na vajah pa snov utrdiš z vajami."
    },
    {
        "role": "assistant_11",
        "message": "@assistant_10 je 9. apr 2018 ob 10:51 izjavil:- spustiš predavanja od katerih nimaš koristi in tisti čas nameniš nalogam, učenju - se poskusiš zmeniti za obiskovanje vaj v terminu, ki bi ti bolj ustrezal, kljub temu, da nisi razporejen v tisti termin - uporabiš koncept obrnjene učilnice tako, da že pred predavanjem preletiš snov, ki jo boste obravnavali in si pripraviš vprašanja. na predavanjih zadevo nato slišiš še enkrat, na vajah pa snov utrdiš z vajami.   Tole zadnje se mi zdi precej dobra ideja; z nekaj ocitki. Moras biti precej prizadeven in imeti hkrati tudi dovolj casa, da snov \"predelujes v naprej\", snov mora biti vsaj do neke mere jasna, vedeti moras, katera snov pride na vrsto itd.  Se spomnim nekega profesorja (tu in tam se pojavlja v medijih) na podiplomcu, ki je imel (zame totalno zgreseno) filozofijo, da je tekoce (dodatno) gradivo vedno objavljal sele po predavanjih. Literature (obvezne in dodatne knjige) so bile znane s prvim dnem izvedbe predmeta, vse ostalo pa dejansko po vsakem izvedenem predavaju. Dejansko nikoli nisi konkretno vedel, katera snov/tema pride oz. bo prisla v postev na aktualnem predavanju."
    },
    {
        "role": "assistant_9",
        "message": "Torej se morajo studenti prilagoditi in ne pof...sola? Naj sola naredi sisteme taksne, da se da biti povsod na predavanjih in vajah. Ne pa da so luknje tudi po pet ur na dan."
    },
    {
        "role": "assistant_12",
        "message": "Urnik brez lukenj ni mogoč, še posebej pri programih, ki imajo izbirne predmete. Število predavalnic je omejeno, število kombinacij predmetov pa zelo veliko. Pri vajah je po navadi več terminov, pa si pač izbereš tistega, ki ti najbolj ustreza (če ni prevelike gneče v skupini). Asistenti na FRI ponavadi ne komplicirajo kar se tega tiče."
    },
    {
        "role": "assistant_13",
        "message": "če je gneča naj še bolj omejijo vpis"
    }
]