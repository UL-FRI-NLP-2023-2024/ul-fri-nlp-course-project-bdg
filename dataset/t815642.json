[
    {
        "role": "user",
        "message": "Kako se znajdete s telefonskimi klici in sporočili, kadar se (za dlje) znajdete v tujini? Naložite dobroimetje za Skype Out ali Viber Out? Ali že obstaja kak VoIP operater/storitev, ki ponuja SIP dostop in slovensko številko?  Pri Telekomu Slovenije so Komunikator, storitev, ki je za doplačilo omogočila SIP dostop do naročniške številke, ukinili."
    },
    {
        "role": "assistant_0",
        "message": "VoWifi deluje podobno, kot je nekoč Komunikator (in SiMobilov ekvivalent, še prej ukinjen). Z VoWifi torej ne potrebuješ ločene številke, si dosegljiv in kličeš kar s svoje številke in s svojega mobilnega telefona, brez dodatnih stroškov.  Je malo manj fleksibilna storitev, kot je bil čist SIP dostop, a po drugi strani zahteva precej manj hecanja s programsko opremo za kvalitetno delovanje."
    },
    {
        "role": "assistant_1",
        "message": "Vowifi ne dela v kakih hotelih, kjer so zaprti porti itd.  Tudi, če imaš vklopljen VPN do Slovenije."
    },
    {
        "role": "assistant_0",
        "message": "VoWifi gre vedno preko lastne VPN povezave do ponudnika telefonije. Gre torej mimo navadnega VPN na telefonu.  Tako da zgolj zapiranje nekih portov na hotelskih omrežjih VoWifi ne more ustaviti, lahko pa ga ustavi agresivno blokiranje VPN povezav.  Da bi v taki situaciji ne deloval VPN od VoWifi, deluje pa uporabniški, splošen VPN na telefonu... je teoretično možno, bi pa rekel, da je tak primer bolj redek. Zgodilo bi se, npr., če bi sistem za blokado prepoznaval VPN protokol od VoWifi, ne bi pa prepoznal protokol od navadnega VPN, ker je preveč nov ali obskuren, ter bi ga spustil čez.  Kakorkoli, v takih primerih predlagam LTE dostopno točko z lokalno SIM podatkovno kartico, pa priklop na internet/Wi-Fi preko te dostopne točke in bi VoWifi moral delovati (1).  No, če v tej državi blokirajo VPN na nivoju ISP-jev, bo pa zadeva še malo težja...  (1), v kolikor je v uporabi novejši iOS telefon z dual SIM, gre pogojno tudi brez dodatne dostopne točke, ni pa čisto uporabniku prijazno in bilo je že obdelano v eni drugi temi..."
    },
    {
        "role": "assistant_1",
        "message": "Ne bo povsem držalo.  Wireguard mi je delal do Slovenije brez težav. Prav tako IPSec. Vowifi pa ne. Ne glede na vse."
    },
    {
        "role": "assistant_2",
        "message": "Jst uborabljam https://www.stuntcalls.com/calling_rate... $0.03/min (samo za mobilne številke). Za dohodne klice pa ni moj problem..."
    },
    {
        "role": "assistant_0",
        "message": "@assistant_1 je 10. maj 2023 ob 07:15 izjavil:Ne bo povsem držalo.  Wireguard mi je delal do Slovenije brez težav. Prav tako IPSec. Vowifi pa ne. Ne glede na vse.  Kaj konkretno iz mojega sporočila ne bo držalo?   Da wireguard VPN deluje, VPN od VoWifi pa ne, je čisto možen scenarij, wireguard je precej nov.  Da IPSec VPN deluje, VPN od od VoWifi pa ne, je precej manj verjetno. Tu bi bilo zanimivo ugotoviti, kako so to sčarali oz. na kak način so blokirali eno in ne drugo... če bi se človek želel podrobneje ukvarjati s tem. Se ti da?"
    }
]