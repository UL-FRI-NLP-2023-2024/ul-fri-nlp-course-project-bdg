[
    {
        "role": "user",
        "message": "Glede na to, da bo naša državna uprava s 1.1.2015 sprejemala samo še elektronske račune, sem rahlo začuden, da to tematiko še nihče ni omenjal.  Ne vem, ali se gre pri tem za pomanjkljivo seznanjenost s to problematiko, ali si ljudje preprost mislijo 'bo že nekako'?  Tisti, ki uporabljajo uveljavljene računovodske aplikacije, verjetno na tem področju ne bodo imeli (večjih) težav, saj ima večina proizvajalcev teh aplikacij že pripravljene rešitve za elektronske račune.  Ostaja pa še ogromno mikro podjetij in SP-jev, ki račune izstavljajo s pomočjo Word-a, Excela in podobnih aplikacij, ki se bodo s 1.1. znašli pred resno težavo, če o tej problematiki do takrat ne bodo razmislili in našli rešitev, ki je primerna zanje - saj ne bodo mogli izstaviti nobenega računa kateremukoli proračunskemu porabniku.  Tudi vi izstavljate račune v Wordu, Excelu? Ste že razmišljali o tej problematiki? Kakšen bo vaš pristop do rešitve te težave?  Poznate kakšne zanimive rešitve za tovrstne uporabnike? Dajmo zbrati nekaj znanja, izkušenj in predlogov s tega področja, da bo 1.1. manj nejasnosti in presenečenj."
    },
    {
        "role": "assistant_0",
        "message": "Gre se za tiste ki poslujejo z proračunskimi uporabniki. Prav tako piše, tisti ki ne bodo imeli tehničnih zmogljivosti za pripravo e-računov, bodo to za njih opravljale banke, ki so vključene v izmenjavo e-računov."
    },
    {
        "role": "user",
        "message": "To načeloma drži. Načeloma.  Kar nekaj velikih podjetij razmišlja v smeri, da bi tudi oni v bodoče samo še elektronske račune sprejemali. Tako zna ta problematika dokaj hitro postati širša, kot si mislimo danes. Je pa tudi proračunskih porabnikov že kar veliko, saj sem spadajo tudi vrtci, šole,..... in ne samo neka ministrstva in podobno.  Kdor ne bo imel 'tehničnih zmogljivosti', bo dejansko lahko uporabil elektronsko bančništvo (ne bo možno odnesti papirnatega računa na poslovalnico in reči 'pošljite mi ga'). Na voljo naj bi bil tudi poseben portal UJP, preko katerega naj bi se dalo posredovati elektronske račune.  Vendar bo tako ena kot druga možnost imela cel niz omejitev, pri tem pa bo dejansko potrebno račun še enkrat na roke pretipkati, če nimamo neke druge rešitve, ki bi nam kreirala datoteko za prenos. Delo se bo takorekoč podvojilo za tiste, ki 'ne bodo imeli tehničnih zmogljivosti'.  Zato je toliko bolj zanimivo vprašanje, ali bo kdo ponudil kakšno preprosto rešitev, ki bi takim uporabnikom olajšala življenje.  Slišal sem, da Vasco pripravlja 'nekaj preprostega', kar pa ne bo ravno brezplačno (cca. 15EUR/mesec). Predvidevam, da se bo našlo še nekaj drugih preprostih 'oskubljenih' oz. poenostavljenih programčkov za fakturiranje, ki bi jih lahko uporabili tisti, ki si ne želijo na vrat nakopati kompletne računovodske aplikacije - katerih cena bi bila bolj sprejemljiva. Poznate katere?"
    },
    {
        "role": "assistant_1",
        "message": "Se še nisem poglabljal, pa se bo očitno treba. Je kje objavljena točna specifikacija teh el. računov?"
    },
    {
        "role": "assistant_2",
        "message": "Mene predvsem zanima kdo bo te elektronske račune implementiral.  Če je to kak vladni dvorni dobavitelj, je to obsojeno na propad in komplikacije, da ne govorim o svinjskih cifrah za projekt."
    },
    {
        "role": "assistant_3",
        "message": "@user je 29. okt 2014 ob 01:21 izjavil:To načeloma drži. Načeloma. Kdor ne bo imel 'tehničnih zmogljivosti', bo dejansko lahko uporabil elektronsko bančništvo (ne bo možno odnesti papirnatega računa na poslovalnico in reči 'pošljite mi ga'). Na voljo naj bi bil tudi poseben portal UJP, preko katerega naj bi se dalo posredovati elektronske račune.    Kar sem govoril s podporo, je UJP aplikacija namenjena samo proračunskim uporabnikom. Če ne bodo imeli aplikacije, ki komunicira z njihovim servisom, lahko ročno izdajo do 5 računov/mesec.  Tukaj je dokumentacija, sicer je nekaj napakc noter, ampak se da prebiti skozi.  http://www.gzs.si/slo/6679"
    },
    {
        "role": "assistant_4",
        "message": "Najdi.si + eRačun + tretji zadetek = UJP.  Registriraš se na UJP, nabaviš digitalno potrdilo (Sigen-CA ali Sigov-CA), izdajaš/prejemaš eRačune.  Glede na članek v Monitorju Pro bi naj bila manjša podjetja upravičena do brezplačne izdaje 200 eRačunov letno."
    },
    {
        "role": "assistant_1",
        "message": "PostarCA kot vidim ni dovolj dober za dotični portal, gremo torej najprej po SigenCA."
    },
    {
        "role": "assistant_4",
        "message": "PostarCA deluje, a preferirajo SigenCA."
    },
    {
        "role": "assistant_1",
        "message": "Sem upal tudi sam, a žal ne deluje: Napaka: Certifikatu sistem ne zaupa. Nepravilen izdajatelj certifikata: OU=POSTArCA, O=POSTA, C=SI"
    },
    {
        "role": "assistant_4",
        "message": "Uporabniki UJPnet, ki za dostop do UJPnet uporabljajo digitalna potrdila AC NLB, HALCOM-CA ter POŠTA(R)CA in ta še niso pretečena, lahko z navedenimi digitalnimi potrdili poslujejo prek UJPnet do preteka njihove veljavnosti, nato pa si morajo za dostop do UJPnet zagotoviti digitalna potrdila SIGEN-ca oziroma SIGOV-ca.  Prepisano iz navodil za uporabo aplikacije UJPnet."
    },
    {
        "role": "assistant_1",
        "message": "Sem preveril, portal je trenutno na voljo le proračunskim uporabnikom.   Portal, kjer se bodo lahko registrirala podjetja in izdajala el. račune proračunskim uporabnikom, bo na voljo nekje decembra."
    },
    {
        "role": "user",
        "message": "Problem UJPnet-a je ta, da ga boš lahko uporabljal samo za pošiljanje proračunskim porabnikom. Ne vem točno kakšna bo omejitev, 200/leto? 5/mesec? 10/mesec? Doslej sem slišal že raznorazne variante (bo trebe jet kej prečitat na njihov portal). Mislim pa, da bo za začetek še najbolj privlačna varianta za marsikoga od 'ta malih', če to storitev ne bodo zaračunavali (banke bodo zaračunavale poslane e-račune).  Morda bo za koga zanimiv spisek \"ponudnikov elektronskih poti\":  ZZI d.o.o. SETCCE d.o.o. Pošta Slovenije d.d. Panteon Group(R) Soft d.o.o. Mikrografija d.o.o. EBA d.o.o. BASS d.o.o. E-RAČUNI d.o.o. EIUS d.o.o. Redok Edi d.o.o. Rocknhill d.o.o. RCL Int. d.o.o. Imagine d.o.o. EPPS d.o.o. Perftech d.o.o. POS Elektronček d.o.o. Cetis d.o.o. IS.Edico d.o.o. Petrol d.d. MARG Inženiring d.o.o. Independent d.o.o. Agencija M Servis PIA d.o.o. Amadej d.o.o. PowerCom d.o.o.  Zanimivo bo naresti primerjavo med njimi, tako cenovno, kot tudi glede orodij, ki jih bodo ponudili malim podjetjem in SP-jem."
    },
    {
        "role": "assistant_4",
        "message": "Mislim, da banke ne bodo lupile 'ta malih' z visokimi provizijami. - Za en eRačun bo potrebno plačati okrog 30 centov."
    },
    {
        "role": "assistant_5",
        "message": "Tale s certifikatom je bosa. Državna institucija, ki vsili elektronsko poslovanje z zakonom, bi morala spoštovati zakone o elektronskem poslovanju, kjer so vsi slovenski overitelji vpisanih v državni register overiteljev enakovredni.  Drugače pa je izdaja e-računovov samo začetek zgodbe, potem je (zaradi zahtev davčne zakonodaje recimo) originalne račune treba hraniti še nekaj let. In v primeru e-računa je original e-račun, ne pa papirnati \"ponaredek\"."
    },
    {
        "role": "user",
        "message": "@assistant_5 je 29. okt 2014 ob 21:05 izjavil:Tale s certifikatom je bosa. Državna institucija, ki vsili elektronsko poslovanje z zakonom, bi morala spoštovati zakone o elektronskem poslovanju, kjer so vsi slovenski overitelji vpisanih v državni register overiteljev enakovredni.  Drugače pa je izdaja e-računovov samo začetek zgodbe, potem je (zaradi zahtev davčne zakonodaje recimo) originalne račune treba hraniti še nekaj let. In v primeru e-računa je original e-račun, ne pa papirnati \"ponaredek\".  Tu obstajajo različne interpretacije in razlage, kar se tiče tega hranjenja. Ena interpretacija pravi, da je treba hraniti izvorno e-sporočilo, kar banke verjetno ne bodo omogočale. Druga interpretacija pravi, da je dovolj, da izpišeš pdf iz priloge, se podpišeš gor, da ustreza originalu in to lepo vpneš v svoj fascikel, kot si to počel do sedaj.  Seveda bodo tisti, ki ponujajo elektronsko hrambo trdili, da je samo njihova interpretacija sprejemljiva. Ker pa je ta hramba plačljiva, mi ni jasno, kaj se bi zgodilo v primeru, da podjetje XY ne plača računa za hrambo. Kar izbrisati podatkov tudi ne morejo... Jih bodo zapekli na DVD in poslali dolžniku skupaj z odpovedjo pogodbe? Če bi jaz hranil podatke za denar, to tudi nebi bila opcija..."
    },
    {
        "role": "assistant_6",
        "message": "Sem bil na eni predstavitvi, ki jo je imela Pošta, in so predstavili spletno aplikacijo za pripravo in pošiljanje e-računov proračunskim uporabnikom, za druge organizacije pa bi naj bilo možno pošiljati po e-mailu, v varni e-predal (verjetno so mislili moja.posta.si), neko novo storitev: registrirani e-mail (ne vem natančno, kako to dela) in tudi v e-banke (to baje šele integrirajo). Spletna aplikacija se mi je zdela moderna na pogled (paralaksa), enostavna za uporabo, pa polno nekih \"olajševalcev\" pri izpolnjevanju je imela: itak autocomplete, pa izbereš samo davčno in ti ostale podatke izpolni, zelo interesantno mi je bilo, da si lahko sestaviš ali uvoziš šifrant svojih izdelkov ali storitev in jih potem enostavno dodajaš kot postavke računov (zelo uporabno za hitro pripravo računa), pa predloge računov itd.) Meni se je zdelo kar uporabno orodje sploh za manjše obrtnike in SP-je, ki delajo račune z Wordom. Pa še precej cenejši bi naj bili od bank (tako vsej obljubljajo). Na spletu nimajo pa nič kaj podrobno objavljeno (http://www.posta.si/opis-storitve/1837/... je pa vsej kontakt, tako da če koga zanima ..."
    },
    {
        "role": "user",
        "message": "Zadnjič sem hotel malo pogledati portal UJP-ja, pa sem preko www.ujp.si (napačni naslov) bil preusmerjen www.ujplus.si - spletno stran, ki jo je postavil Rocknhill d.o.o., eden od registriranih ponudnikov elektronskih poti. Na podstrani https://www.ujplus.si/nakup navajajo, da naj bi bila pri njih cena za posamezni e-račun zgolj 1 cent, ob tem, da moraš zakupiti najmanj 1500 'enot' (računov?). Predvidevam, da je to mišljeno letno. 15EUR/leto v bistvu ni nek poseben izdatek, ob tem pa obljubljajo še, da bodo ponudili neko brezplačno aplikacij za kreiranje in pošiljanje e-računov.  Se pa odpira vprašanje, kako je s prilogami, nikjer namreč ne navajajo, kako velike smejo biti. Kot sem doslej videl, npr. pri ZZI, je v 'e-račun' šteta samo določena količina bytov prilog (300k, če se ne motim), kar preseže to velikost se zaračunava dodatno. Ko vidim ceno 1cent/račun, se mi tako takoj porodi vprašanje, kaj je s prilogami.  Malo mi je ta Rocknhill tudi sumljiv, ker na tisti strani ne navajajo nobene telefonske številke, preko katere bi jih lahko kontaktiral, da bi izvedel kaj več o njihovi ponudbi. Tudi tista njihova obljubljena aplikacija, bi morala biti počasi že nared za kakšnen preiskus, pa nimajo niti kakšnih screenshot-ov za ponuditi.  Če je še kdo preverjal ponudbo katerega od ponudnikov, bi bilo zanimivo slišati mnenja - spisek zgoraj je kar pester, 'obdelali' pa smo šele dva..."
    },
    {
        "role": "assistant_2",
        "message": "Vidim da bo v Sloveniji spet cel kup ponudnikov elektronskih računov, kjer ti nihče ne bo nič jamčil.  A je res država nesposobna postavit eno infrastrukturo in zagotoviti učinkovito in zanesljivo storitev?  Za neko brezzvezno aplikacijo smo spet zmetali cel kup denarja."
    },
    {
        "role": "assistant_7",
        "message": "C-c-c ne tak črno gledat, raje glejte na to kot na novo poslovno priložnost"
    },
    {
        "role": "user",
        "message": "X.400 infrastruktura obstaja že 20+ let.  Komot bi to uporabili, namesto da so se šli izumljati toplo vodo. Razen če se seveda motim in dejansko vse skupaj temelji na X.400?"
    },
    {
        "role": "assistant_8",
        "message": "@user je 29. okt 2014 ob 00:39 izjavil:Glede na to, da bo naša državna uprava s 1.1.2015 sprejemala samo še elektronske račune, sem rahlo začuden, da to tematiko še nihče ni omenjal.   Zdaj omenjajo: Javni sektor bo sprejemal le elektronske račune   Se je pri ponudnikih kaj premaknilo?"
    },
    {
        "role": "assistant_9",
        "message": "Mi lahko nekdo predlaga kje si zrihtat pošiljanje e-računov kot fizična oseba? Državnim istitucijam oddajamo garažo in poslovni prostor. Tako da bi poslal dva e-računa na mesec.  Verjetno je najboljša varianta preko portala UJPeRačun? http://www.ujp.gov.si/novice.asp?id_n=3..."
    },
    {
        "role": "assistant_7",
        "message": "Nimajo 3 al 5 računov na mesec free? Če ne pa mislim, da je pošta dokaj ugodna glede na to, da za isti dnar še hranjenje ponujajo, če iščeš poceni rešitev."
    },
    {
        "role": "assistant_9",
        "message": "Piše da je 5 računov na mesec zastonj. Vendar sem mel problem, ker nisem mogel prav registrirati. Ko sem ob registraciji vpisal davčno mi je kar tam izpolnilo kot poslovni subjekt, ki ima dopolnilno dejavnost na kmetiji. To je tudi res ampak jaz bi rad registriral samo kot fizično osebo. Računov se ne izstavlja kot nosilec dopolnilne dejavnosti."
    },
    {
        "role": "assistant_4",
        "message": "Imamo težavo z elektronskim podpisom v Firefoxu 34.0. Windows XP SP3 + .NET Framework 4.0 z nameščenimi vsemi popravki + mdSigNet (Mojdenar) = ERROR (ne najde certifikata s serijsko številko xxxxxxxx izdajatelja OU=sigen-ca...)  Vse ostalo deluje (prijava v UJP eračun). Kakšna ideja?"
    },
    {
        "role": "assistant_4",
        "message": "Si bom kar sam odgovoril: certifikat (Sigen-ca) je bilo potrebno uvoziti še v Internet Explorer.  Zdaj ga Windows \"da na voljo\" tudi ostalim programom..."
    },
    {
        "role": "assistant_10",
        "message": "Za izdajanje računov uporabljam sistem, ki omogoča SAMO generiranje PDF računa, in NE xml-a.  Kateri ponudniki omogočajo, da lahko naložiš PDF in da potem z kakšnim OCR čitalcom ipd pretvorji v eslog, pripravljen za pošiljanje v UJP?  Hvala."
    },
    {
        "role": "assistant_3",
        "message": "Kar v UJP-u ustvari nov račun in pripni PDF..."
    },
    {
        "role": "assistant_10",
        "message": "Kako misliš kar v UJP-ju? Ni to tako, da lahko to delaš samo preko uradnih ponudnikov teh epoti? Torej preko cca 25 distributerjev, navedenih par postov višje?  Moja želja je je uporabiti rešitev, kjer bom jaz samo naložil PDF in ne bom rabič nič pretipkovat, vpisovat ipd.... čimbolj user friendly."
    },
    {
        "role": "assistant_11",
        "message": "http://www.cetis.si/eracun"
    },
    {
        "role": "assistant_10",
        "message": "Sem se pogovarjal s Cetisom že, vendar so predragi.   Jaz imam načeloma ERP sistem za izdajanje PDF računov (brez XML-a), ki ga nudim naprej mojim strankam, torej one tudi uporabljajo isti sistem za izdajanje računov. Torej iščem rešitev za njih. Ampak če imam 10 strank ki uporabljajo moj sistem, bi želel Cetis od mene 500€ samo za priklop (priklop je 50€/stranko), četudi je izpis PDF-a (pozicija postavk, davka, cene, popustov ipd) popolnoma identična. Ta znesek mi preprosto ne gre skozi, zato iščem še koga drugega. Mikrografija ponuja podobnos storitev, isto velik je strošek priklopa/stranko. Govoril sem pa z 3 različnimi puncami na Pošti Slovenije, kjer so mi VSE zatrdile, da lahko naložim PDF račun, ki ga z OCR čitalcem pretvorijo v ustrezen eslog xml. Ko so mi vezale tehnično službo, so mi povedali da sem se narobe razumel z njihovimi puncami, ker ne nudijo pretvorbe PDF -> eslog xml."
    },
    {
        "role": "assistant_3",
        "message": "Ni druge potem, kot narediti eRačun. ;) Ja, v UJP moraš \"pretipkavati\"."
    },
    {
        "role": "assistant_12",
        "message": "@assistant_10 je 3. feb 2015 ob 08:43 izjavil:Kako misliš kar v UJP-ju? Ni to tako, da lahko to delaš samo preko uradnih ponudnikov teh epoti? Torej preko cca 25 distributerjev, navedenih par postov višje?  Moja želja je je uporabiti rešitev, kjer bom jaz samo naložil PDF in ne bom rabič nič pretipkovat, vpisovat ipd.... čimbolj user friendly.   UJP je eden izmed uradnih kanalov in lahko naložiš do 5 računov na mesec brezplačno. Pretvarjat PDF v eSlog se mi zdi nonsense...lažje je dobit XML direktno iz ERPja. Če pa je že kdo razvil tak program, pa sigurno razvoj ni bil poceni, zato ga tudi ne bo talal naokoli..."
    },
    {
        "role": "assistant_13",
        "message": "> Ko so mi vezale tehnično službo, so mi povedali da sem se narobe razumel z njihovimi puncami, ker ne nudijo pretvorbe PDF -> eslog xml.   Maš kakšen primer tega PDF računa. Magari naredi en demo PDF računa z nekaj postavkami in ga sharaj. Drugače to veš, da je treba te e-račune podpisati s certifikatom. Vsaka tvoja stranka mora ta xml podpisati, in bi moral torej ti imeti njihove certifikate."
    },
    {
        "role": "assistant_14",
        "message": "@assistant_10 je 3. feb 2015 ob 08:27 izjavil:Za izdajanje računov uporabljam sistem, ki omogoča SAMO generiranje PDF računa, in NE xml-a.  Kateri ponudniki omogočajo, da lahko naložiš PDF in da potem z kakšnim OCR čitalcom ipd pretvorji v eslog, pripravljen za pošiljanje v UJP?   Verjetno nobeden.   Moja želja je je uporabiti rešitev, kjer bom jaz samo naložil PDF in ne bom rabič nič pretipkovat, vpisovat ipd.... čimbolj user friendly.   Rečem lahko samo: vso srečo. Sploh pa, če ti je 500 EUR preveč. OCRanje PDFja za pretvorbo v e-račun??? Ne trdim, da je tehnično neizvedljivo, trdim pa, da je to popolnoma nesmiselna pot in stavim, da tega za potrebe slovenskega trga ni še nihče implementiral. Ali kot so rekli že predhodniki: če je že, ga za 500 EUR zagotovo ne boš mogel kupiti. Bistveno lažje je prilagoditi softver, da zna izvoziti XML (ali kateri drugi enostavno berljiv format).  Potencialno bi lahko luščil informacije iz PDF-ja (brez OCR-a). Ampak to bo delalo za en tip dokumentov, za drugega pa ne. Tovrstno rešitev bi moral prilagoditi za vsako vrsto in izdajatelja PDF dokumentov posebej. Čisto nič lažje od tega, da že osnovni softver prilagodiš.  Pretvorba \"eslog xml\" -> \"pdf\" je enostavna. Obratno je pa mazohizem.  Čigav je originalni softver, ki generira PDF-je? Gre za garažni produkt slovenskega programerja? Odprtokodni/zaprtokodni, zastonj/plačljiv?  Vsekakor lahko pripneš \"fake\" PDF račun, a dvomim, da ti bo lahko kdo tu pomagal pri pretvorbi PDF-ja."
    },
    {
        "role": "assistant_10",
        "message": "@assistant_14 je 3. feb 2015 ob 20:30 izjavil: Ne trdim, da je tehnično neizvedljivo, trdim pa, da je to popolnoma nesmiselna pot in stavim, da tega za potrebe slovenskega trga ni še nihče implementiral. Ali kot so rekli že predhodniki: če je že, ga za 500 EUR zagotovo ne boš mogel kupiti. Bistveno lažje je prilagoditi softver, da zna izvoziti XML (ali kateri drugi enostavno berljiv format).   Mojca, kot že rečeno, Cetis ponuja to rešitev, tudi Mikrografija. PDF je po mojema samo slika in ni nobene kode 'odzadaj',tako da niti nima smisla, da nalagam testni PDF, hvala vseeno za ponudbo :)  Drugače pa ja: verjetno bo res najmanj živčkov šlo, če šefa nahecam, da programerji naredijo xml v e-slogu za račun in je to to."
    },
    {
        "role": "assistant_14",
        "message": "PDF sicer lahko vsebuje sliko (sploh, če gre za skenirane dokumente), običajno pa vsebuje kar celotno besedilo. Podobno kot spletne strani. (Teoretično lahko v PDF zbašeš še malo morje meta podatkov.) Težava je v tem, da je vsak dokument drugačen in da nikoli ne veš, v katerem kotu lahko pričakuješ kateri kos informacije.  Sicer pa vsak čast omenjenima podjetjema, če res ponujata to storitev. Priključnina 50 EUR v tem primeru ni čisto nič prenapihnjena, saj morajo načeloma za ta denar prilagoditi/naštelati softver za vsako stranko posebej (ter tu pa tam kakšno stranko verjetno odsloviti zaradi preveč nekompatibilnega formata).  Če imate programerje, ki lahko aplikacijo spremenijo, je to daleč najbolj robustna in smiselna pot."
    },
    {
        "role": "assistant_15",
        "message": "@assistant_14 je 3. feb 2015 ob 20:30 izjavil:@assistant_10 je 3. feb 2015 ob 08:27 izjavil:Za izdajanje računov uporabljam sistem, ki omogoča SAMO generiranje PDF računa, in NE xml-a.  Kateri ponudniki omogočajo, da lahko naložiš PDF in da potem z kakšnim OCR čitalcom ipd pretvorji v eslog, pripravljen za pošiljanje v UJP?   Verjetno nobeden. )   Pretvorba \"eslog xml\" -> \"pdf\" je enostavna. Obratno je pa mazohizem.    Kolikor sem bral je DURS izdal stališče, da je PDF poslan v prilogi računa (torej kot del računa) OK z vidika Dursa. Jaz uporabljam UJPLUS.si in bi lahko samo izbral prejemnika, dodal št-računa, pustil vse postavke 0 in dodal PDF računa v prilogo. Na PD račuan v prilogi bi pa napisal PRILOGA RAČUNA ŠT. in je s tem sestavni del računa. Zakonsko je ustrezno, da se pošlje PDF račun s elektronskim podpisom. Edino digitalno potrdilo boste rabli vseeno, da lahko pošljete na Upravo RS za javna plačila ta račun.   Je pa res, da pa računovodkinja, ki bo prejal račun ne bo povsem vesela, da bo morala iz PDF-a pretipkati vse postavke. Lahko bo tudi račun knižila kot 0, ker ne bo šla gledat priloge.   @assistant_15 program bo izdal XML v eSlogu katerega del bo tudi priloga (torej vaš PDF račun).   Kaj pravite na to logiko? UJPLUS ima 1 cent na račun (akcija do 1.3.2015). Začetni paket je 15 EUR +DDV za 1.500 izdanih e-računov. Pozor: Velja le eno leto. Potem pa lahko izbereš paket po meri.. npr. jaz bom izbral paket 12EUR+DDV za celo leto in s tem bom lahko v naslednjem letu izdal 300 računov.   Trenutno podpirajo pošiljanje samo na Upravo RS za javna plačila in do proračunskih uporabnikov, vendar pravijo, da bodo s koncem februarja ali začetek marca imeli že tudi za izdajanje e-računov vsem strankam. Aja, še to. Plačaš samo teh 15EUR in izdaš 1500 računov, in nič drugega ne zaračunavajo. Pošiljanje e-računov je brezplačno na Upravo RS za javna plačila in tudi za ostale stranke.   Tko, da meni je to za zdaj top! Do takrat ko bojo to naredili, da bojo vse stranke lahko prejele e-račun bom pošiljal navadno (tiskano ali PDF) kasneje pa z njimi.   Kako zgledajo računi: poleg vseh predpisanih sestavnih delov e-računa je informacija o računu v HTML, kar je fajn ker lahko vsak odpre in ne rabijo Adoba.  UJPLUS je fajn, če imate komercialiste, ki izdajajo e-račune ali pa si sam šef podjetja ali pa če si dobavitelj kakšnemu proračunskemu uporabniku (vrtec, šola,..) Simobil: začne se skoraj z 1EUR na račun (noro!) CETIS: za par računov 5EUR na mesec (noro!) Računovodski programi (VASCO, PANTHEON itd): čist prehude cene paketov, ker ti hočjo še pokno enih fukcionalnosti zraven prodati, ki jih ne rabiš Poslovanje preko bank (NLB, itd): sicer je fajn ker lahko en račun plačaš sem pa tja in ti strošek pride samo za račun,.. ampak je previsoka cena. Če pomisliš, da ti pošiljanje zaračunajo 10 in lahko tudi do 50 centov se mi zdi res noro. Ujplus pa brezplačno pošiljanje, no ali pa tist 1 cent.   Gledal sem še razne spletne variante izdajanja računov: problem je ker je mesečni strošek in če pošlješ ali pa če ne račun. Pa še kakšeno namestitev zaračunajo ali pa odpriranje profila pa razne skrite fore, da bi zaslužili."
    },
    {
        "role": "assistant_16",
        "message": "Bom tule vprašal, ker se že ukvarjate z eračuni. Jaz imam probleme na drugi strani, pri sprejemu. Namreč UJP je na spletni strani objavil, da se lahko če poenostavim pošilja samo XML eračune in da vizualizacija po zakonu ni obvezna. OK...samo če ni zraven eračuna še XSL Style Sheet, kako naj tak račun finančna služba dešifrira? Potrebujejo XML Notepad, študirajo e-Slog in gledajo postavke? To vse skupaj je meni prav komično. Res še eden...\"eRačuni po slovensko\"."
    },
    {
        "role": "assistant_12",
        "message": "Ne vem kaj je objavil UJP, ampak AFAIK FURS zahteva da je eRačun v človeško berljivi obliki, kar xml koda ni. eRačun torej mora imeti ali pdf ali vizualizacijo."
    },
    {
        "role": "assistant_17",
        "message": "@assistant_15 je 6. feb 2015 ob 12:51 izjavil:...UJPLUS je fajn, če imate... In prijavil si se na forum samo zato, da napišeš vse tole? Požrtvovalno, ni kaj...   Domena ujplus.si -> lastnik Rocknhill, d.o.o., kontakt z naslovom pod @rocknhill.com -> kontakt za domeno rocknhill.com je Rok Hribar iz Mengša -> avtor posta zgoraj pa \"Rok_Big\", čas prve prijave na forum 06.02.2015 12:11:57.  En bučni aplavz.   Ne vem no, meni take fore sprožijo vse alarme glede poslovnih praks, posledično nikoli ne bi sodeloval s tako firmo."
    },
    {
        "role": "assistant_16",
        "message": "@assistant_12 je 6. feb 2015 ob 14:39 izjavil:Ne vem kaj je objavil UJP, ampak AFAIK FURS zahteva da je eRačun v človeško berljivi obliki, kar xml koda ni. eRačun torej mora imeti ali pdf ali vizualizacijo.  Tole je objavil UJP.  Opozarjamo, da na podlagi Pravilnika račun v pdf obliki ali ustrezna vizualizacija e-računa nista obvezni prilogi e-računa, če je prejemnik proračunski uporabnik oziroma drug poslovni subjekt, zato navedeno ne sme biti razlog zavrnitve računa."
    },
    {
        "role": "assistant_15",
        "message": "@assistant_16 je 6. feb 2015 ob 13:52 izjavil:Bom tule vprašal, ker se že ukvarjate z eračuni. Jaz imam probleme na drugi strani, pri sprejemu. Namreč UJP je na spletni strani objavil, da se lahko če poenostavim pošilja samo XML eračune in da vizualizacija po zakonu ni obvezna. OK...samo če ni zraven eračuna še XSL Style Sheet, kako naj tak račun finančna služba dešifrira? Potrebujejo XML Notepad, študirajo e-Slog in gledajo postavke? To vse skupaj je meni prav komično. Res še eden...\"eRačuni po slovensko\".   Zakon je nad pravilniki. Po zakonu in načeli, se XML datoteka ne smatra za čitljivo obliko računa in zato ne zadošča vsem načelom za veljaven eRačun, vkljub podpisu. Mi smo imeli problem, ko smo poslali XML in HTML in so še vedno zahtevali vizualizacijo eRačuna, ker niso prepoznali HTML kot vizualizacijo."
    },
    {
        "role": "assistant_15",
        "message": "@assistant_17 je 6. feb 2015 ob 15:37 izjavil: Ne vem no, meni take fore sprožijo vse alarme glede poslovnih praks, posledično nikoli ne bi sodeloval s tako firmo.   Ali kaj od napisanega z moje strani ne drži? Preglej ponudbo ponudnikov in boš videl, da je @assistant_15 pač fajn   Poglej kaj dobiš za 15€ pri drugih ponudnikih in kaj pri @assistant_15."
    },
    {
        "role": "assistant_17",
        "message": "@assistant_15 je 8. feb 2015 ob 14:31 izjavil:Ali kaj od napisanega z moje strani ne drži? Preglej ponudbo ponudnikov in boš videl, da je @assistant_15 pač fajn   Poglej kaj dobiš za 15€ pri drugih ponudnikih in kaj pri @assistant_15.  Ti si lastnik tega podjetja in se še kar delaš francoza. Najprej o svoji lastni ponudbi napišeš kao prispevek, kot da si nek slučajen uporabnik, vse v tretji osebi, npr.:  Pozor: Velja le eno leto. Potem pa lahko izbereš paket po meri.. npr. jaz bom izbral paket 12EUR+DDV za celo leto in s tem bom lahko v naslednjem letu izdal 300 računov.  Trenutno podpirajo pošiljanje samo na Upravo RS za javna plačila in do proračunskih uporabnikov, vendar pravijo, da bodo s koncem februarja ali začetek marca imeli že tudi za izdajanje e-računov vsem strankam. Aja, še to. Plačaš samo teh 15EUR in izdaš 1500 računov, in nič drugega ne zaračunavajo.  Oni \"pravijo da bodo\" in \"jaz bom izbral paket\" in \"nič drugega ne zaračunavojo\"... Alo, spregledali smo te. Vsak normalen ponudnik z neko poslovno integriteto bi se v tem trenutku opravičil za zavajanje obiskovalcev foruma, ti pa še kar... Kdor se bo šel poslovanje s tabo, naj si pač sam pripiše."
    },
    {
        "role": "assistant_17",
        "message": "Aja, in zdajle si spremenil uporabniško ime iz Rok_Big v @assistant_15, da se kao ne bi videlo kaj počneš. Ker model."
    },
    {
        "role": "assistant_14",
        "message": "Kolikor sem bral je DURS izdal stališče, da je PDF poslan v prilogi računa (torej kot del računa) OK z vidika Dursa. Jaz uporabljam *** in bi lahko samo izbral prejemnika, dodal št-računa, pustil vse postavke 0 in dodal PDF računa v prilogo. Na PD račuan v prilogi bi pa napisal PRILOGA RAČUNA ŠT. in je s tem sestavni del računa. Zakonsko je ustrezno, da se pošlje PDF račun s elektronskim podpisom. Edino digitalno potrdilo boste rabli vseeno, da lahko pošljete na Upravo RS za javna plačila ta račun.   Je pa res, da pa računovodkinja, ki bo prejal račun ne bo povsem vesela, da bo morala iz PDF-a pretipkati vse postavke. Lahko bo tudi račun knižila kot 0, ker ne bo šla gledat priloge.   Kakšna je vaša številka faksa, na katero se lahko pošlje na roke spisan račun iz blokca, ki se kot slika v PDF-ju priloži e-računu za 0 EUR?  (Mimogrede, kje je link na to DURSovo stališče?)"
    },
    {
        "role": "assistant_14",
        "message": "@assistant_17 je 8. feb 2015 ob 18:27 izjavil: Vsak normalen ponudnik z neko poslovno integriteto bi se v tem trenutku opravičil za zavajanje obiskovalcev foruma, ti pa še kar... Kdor se bo šel poslovanje s tabo, naj si pač sam pripiše.  Meni je pri tej poslovno praksi sporno predvsem to, da strankam predlaga početi nekaj, zaradi česar so lahko dvakrat ob denar: prvič zato, ker jim bodo proračunski uporabniki skladno s poslanim računom nakazali 0 EUR za opravljeno storitev. In drugič zato, ker utegnejo biti kazensko odgovorni za tovrstno početje.  In četudi je stvar formalno res ok, gre za primer zelo sporne poslovne prakse.  Tako da ja: naj si vsak sam pripiše posledice, če se gre poslovanje z njimi."
    },
    {
        "role": "assistant_18",
        "message": "FURSu lahko uradno pošlješ precej vrst dokumentov v obliki priponk (pdf, doc, xlsm, html, jpg, bmp...) z obrazcem Lastni dokument (NF-LD). Preko varnega dela spletnega portala eDavki je omogočeno izpolnjevanje in oddaja obrazca Lastni dokument (NF-LD). Obrazec nima vsebine, razen identifikacije uporabnika in tako služi le kot okvir, znotraj katerega se pošilja prilogo, ki je prava vsebina dokumenta. Če si žleht lahko povsem legalno posluješ z njimi na ta način. Natisneš obrazec na nekem igličnem tiskalniku, izpolniš malo s flumastrom, malo s svinčnikom, se podpišeš, nekajkrat spustiš skozi fotokopirec, fotokopijo fotografiraš z zanič telefonom, nato pa končni zmazek elektronsko oddaš kot prilogo obrazca NF-LD. Noben OCR jim tu ne pomaga. Bodo pa s takšnimi dejanji lažje opravičevali zaposlitev gore uradnikov.  Lahko jim an ta način pošlješ tudi e-Račun, elektronsko podpisan XML, natisnjen, skeniran..."
    },
    {
        "role": "assistant_19",
        "message": "Živjo!  Oče je za izdajanje računov proračunskim uporabnikom zakupil uporabo programa Minimax, za ostale piše račune v wordu ali excelu. Končno sva prišla do pisanja prvega računa in do konkretnih vprašanj. Kar nekaj stvari bo treba še razčistiti v ponedeljek...  Sem pa v vaši debati našla rešitev za problem, s katerim sem se ubadala celo popoldne.  Ko bi le kje v navodilih pisalo, da če dig. potrdilo preneseš v mozzilo, ga moraš tudi v int.expl."
    },
    {
        "role": "assistant_15",
        "message": "[st.citat p4702057]Kolikor sem bral je DURS izdal stališče, da je PDF poslan v prilogi računa (torej kot del računa) OK z vidika Dursa. Jaz uporabljam *** in bi lahko samo izbral prejemnika, dodal št-računa, pustil vse postavke 0 in dodal PDF računa v prilogo. Na PD račuan v prilogi bi pa napisal PRILOGA RAČUNA ŠT. in je s tem sestavni del računa. Zakonsko je ustrezno, da se pošlje PDF račun s elektronskim podpisom. Edino digitalno potrdilo boste rabli vseeno, da lahko pošljete na Upravo RS za javna plačila ta račun.  .   POPRAVEK: Prilagam nekaj pojasnil in virov. Jasnega odgovora na to temo nisem zasledil, priporočam, da se obrnete na DURS in UJP in boste dobili odgovor s pravilno pravno razlago in težo, saj so le oni pristojni za takšna pojasnila. Vsi ostali vam lahko le navajamo vire od njih in jih skušamo pravilno tolmačiti za praktično uporabo.   Pravno formalno zgornji citat ne zdrzi za pošiljanje e-računa proračunskim uporabnikom, zaradi razlage DURS-a (glej zadnje pojasnilo). Za vse ostale uprabnike pa v skladu z notranjimi pravili iz paprinatega računa naredite PDF (ustrezno in v skladu s pravili uničite original) in s tem imate nov original računa v PDf, ki ga lahko pošljete uporabniku v e-obliki.   \"V sistemu e-računov pa so osnovni podatki skupaj z zneskom za plačilo v e-računu, vsi ostali podatki pa v prilogi e-računa, pri čemer se mora e-račun sklicevati na to prilogo. Seveda pa se lahko izdajatelj odloči, da v e-račun vključi vse obvezne sestavine, kot veljajo za potrebe DDV.\"  VIR:    \"16.Kako v eSlogu pripraviti zbirne avansne račune, saj gre za več podatkov, kot jih lahko vpišemo v eSlog?  Če želi izdajatelj računa prejemniku posredovati še dodatne informacije, ki jih ne more zajeti v ovojnici eRačuna ali v eRačunu, jih posreduje v prilogi eRačuna, in sicer na način, da je proračunskemu uporabniku berljiv (.pdf ali vizualizacija).\"  VIR:   \"2. Katere zahteve morajo biti izpolnjene, da je elektronski račun ustrezna podlaga za odbitek DDV in verodostojna listina za druge davčne vidike?  Tudi PDF dokument, poslan po e-pošti, je elektronski račun, ki se mu ne sme odreči veljavnosti zato, ker je bil posredovan po e-pošti. Če ta dokument nima varnega elektronskega podpisa, je treba zagotoviti predpisane pogoje iz četrtega odstavka 84. člena ZDDV-1 na drugačen način, s postopki za nadzor poslovanja, ki zagotovijo zanesljivo revizijsko sled.\"  in še: \"Ali se račun v pdf obliki, poslan po elektronski pošti, šteje za elektronski račun? Odgovor: Da, pomembno je le dejstvo, da je bil tak račun izdan in prejet v elektronski obliki.\"  in še:  \"V praksi se bo lahko zgodilo, da bo isti račun poslan tako v papirni kot v elektronski obliki oziroma bo pomotoma elektronski račun večkrat poslan. Kako je v takem primeru z DDV obveznostjo, če se za isto dobavo izda elektronski in papirni račun ali če se isti račun večkrat pošlje? Odgovor: Računi, izdani v elektronski obliki in računi, izdani v papirni obliki, so med seboj enakovredni. V opisanem primeru pomeni, da sta izdana 2 enakovredna, originalna računa. Praksa izdajanja dvojnih računov bi bila po našem mnenju v nasprotju z računovodskimi standardi, ki določajo, da morajo knjigovodske listine (v papirni obliki ali v elektronski obliki) izkazovati poslovne dogodke verodostojno in pošteno. Zato hkratno izdajanje elektronskih in papirnih računov za en poslovni dogodek ni dopustno.\"  VIR:  http://www.durs.gov.si/si/davki_predpis..."
    },
    {
        "role": "assistant_15",
        "message": "@assistant_14 je 9. feb 2015 ob 10:19 izjavil:@assistant_17 je 8. feb 2015 ob 18:27 izjavil: ...prvič zato, ker jim bodo proračunski uporabniki skladno s poslanim računom nakazali 0 EUR za opravljeno storitev    Na strani proračunskega uporabnika je računovodja, ki vas bo opozoril v primeru nepravilnosti ali vam zavrnil nepravilno izstavljen račun. Tako, da zaradi tega pošiljatelj e-računa sigurno ne bi bil ob denar, le poslal bi kasneje popravek že poslanega računa.   Če pogledate izdane račune v zadnjih mesecih boste videli, da se v XML-jih ne samo na strani ponudnikov storitev (UJPLUS, bančni računi, druge programi) ampak tudi na strani UJP (Uprave RS za javna plačila) izdajanaja e-računov razlikujejo XML datoteke po podatkih. Razlog je povsem preprost: Sistemi vseh se neprestano dopolnujejo po funkcionalnostih.   Primer: Uprava RS za javna plačila nima obrnjene davčne obveznosti, zato uporabniki pri njih izberejo \"neobdavčeno\" in nato v besedulu računa opredelijo vse ostale podrobnosti. Račun seveda tako ni povsem tehnično pravilno narejen z vidika eSloga, toda za zdaj velja, da je takšno početje dovoljeno. Proračunski uporabniki takšen račun tudi sprejmejo in v primeru, da pošiljatel katero zadevo pozabi se ga zaprosi za dopolnitev.   UJPlus se je v zadnjih mesecih tudi nadgradil in ima npr. vse stopnje: 0%, 8%, 9,5%, 22% in neobdavčeno in lahko uporabniki izstavljajo e-račune pravilno, brez dodatnih tekstovnih pripisov.  * 8% davčna stopnja je za kmete s pavšalom."
    },
    {
        "role": "assistant_20",
        "message": "S hitrim pričetkom uporabe portala, se je takoj pokazal nedodelan program z napakami. Komponenta za podpis, deluje samo, če je certifikat v IE, sicer je ne moreš prepričat da bi delala z firefox-om. Velik spodrsljaj. Da ne govorim o napakah na spletni strani.."
    },
    {
        "role": "assistant_21",
        "message": "Si uvozil certifikat v windowse? Meni čisto normalno dela na FF in Chrome, tako da mislim, da je težava pri tebi.   @assistant_20 je 26. feb 2015 ob 14:38 izjavil:S hitrim pričetkom uporabe portala, se je takoj pokazal nedodelan program z napakami. Komponenta za podpis, deluje samo, če je certifikat v IE, sicer je ne moreš prepričat da bi delala z firefox-om. Velik spodrsljaj. Da ne govorim o napakah na spletni strani.."
    },
    {
        "role": "assistant_22",
        "message": "Pozdravljeni, sem nov uporabnik tegale portala, ker nikjer drugje na internetu nisem našel uporabne dokumentacije...  zanima me torej sledeče: Je kdo uspel pripraviti program, ki generira veljaven elektronski podpis za Eračun, ki se ujema po shemi, ki jo zahteva portal UJPnet?  ker jaz se že kak mesec ukvarjam z zadevo, pripravil sem ogromno podpisov, ki so bili po vseh možnih standardih in shemah veljavni, ko pa sem jih naložil v testno okolje na portalu UJPnet, sem pa dobil odgovor, da je dokument neveljaven...  100% se strnjam s tem kar pravi @assistant_23, da so poponoma brezveze zakomplicirali shemo in s tem v bistvu onemogočili uporabo katerekoli generične knjižnice za generiranje Xades podpisa... (mimogrede, podpis, ki ga zahtevajo je (vsaj približno) XADES-BES. XMLDSIG ni dovolj)  Če je omenjen podvig komurkoli uspel in bi bil pripravljen deliti svojo programsko kodo, bi mu bil res neznansko hvaležen.  Lep pozdrav vsem"
    },
    {
        "role": "assistant_23",
        "message": "Če koga zanima pomoč pri implementaciji podpisovanja eRačuna po \"našem\" standardu me naj kontaktira na zasebno. Imam narejeno podpisno komponento (C#), ki eRačun podpiše po shemi kot ga zahteva eSLOG. Podpisan eRačun uspešno prestane preverjanje preko storitve za preverjanje digitalnega XML podpisa."
    },
    {
        "role": "assistant_24",
        "message": "Tudi jaz imam izdelano orodje/knjižnjico za podpisovanje e-računov, če bi kdo rabil. Output ustreza predpisanim shemam oz. obliki in se dnevno uporablja tako za UJP kot za ostale posrednike e-računov.  Možna je uporaba na več načinov: 1. Kot C# .NET knjižnjica za uporabo v .NET aplikacijah, mogoče jo je klicati tudi preko COM-a iz drugih programskih jezikov. 2. Konzolna aplikacija, ki se jo uporablja iz command prompta npr. Sign.exe datoteka.xml  Če koga zanima me lahko kontaktira na ZS."
    },
    {
        "role": "assistant_25",
        "message": "Mi lahko kdo pojasni v čem je razlika med e-SLOG računom in e-SLOG enostavnim računom? Katro specifikacijo naj uporabimo za izdajanje e-računov?"
    },
    {
        "role": "assistant_23",
        "message": "Tukaj je celotna dokumentacija za e-SLOG. Uporablja se XML enostavni račun verzije 1.6"
    },
    {
        "role": "assistant_25",
        "message": "Hvala! Sem sicer imel v mislih uporabo enostavnega tudi sam. V čem je fora, da obstaja še \"ne enostavni\" račun?"
    },
    {
        "role": "assistant_26",
        "message": "Po krajši komunikaciji z @assistant_23 sem prejšni teden na GitHub-u objavil .NET knjižnico za podpis digitalnega računa. Koda ni optimalna, njena prednost pa je v dejstvu, da ne potrebuje nobenih zunanjih referenc in deluje tudi na .NET 3.5.  Povezava do knjižnice pa je sledeča: https://github.com/MPrtenjak/MNetESlog"
    }
]