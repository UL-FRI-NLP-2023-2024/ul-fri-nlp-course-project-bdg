[
    {
        "role": "user",
        "message": "Mam eno težavo. V vtičnici sedaj nimam ničenja, samo Faza in Nula, na tej vtičnici pa mam prklopeno vse \"zivo\". PC, tiskalnik, TV , VCR, glasbeni stlp, PS2, Zvocnike in se kaj se bi naslo. Sedaj pa me zanima al pustim tako kot je al naj naredim nicenje v sami vticnici (pac povezem NULO in ozemljitev na vticnici, tist jezicek :))   Hvala lepa na pomoci"
    },
    {
        "role": "assistant_0",
        "message": "N in PE poveži (nulo+ozemljitveni kontakt) poveži, ker v sedanji situaciji nimaš ohišje računalnika nič ozemljeno. Dokler ni nobenih stikov z ohišjem gre, če gre pa kaj narobe, se pa na tvojem mestu ne bi dotikal ohišja. V glavnem, tam kjer imaš na vtikaču zaščitni kontakt, mora bit potem tudi v vtičnici. Pri TV-ju in podobnih rečej je pa vseeno."
    },
    {
        "role": "assistant_1",
        "message": "Ljudje božji, NIČENJE pomeni povezavo ozemljitvenih priključkov in Nevtralnega vodnika, TO SE NE UPORABLJA VEČ, ker dandanes vse instalacije vsebujejo tokovno zaščitno stikalo (FID), ki izklopi takoj, ko steče tok v ozemljitev in v primeru ničenja bi takoj izklopilo. Takšna povezava je dandanes proti predpisom, kajti delovala je samo v časih, ko so bila v instalacijah tako imenovana ZNS stikala."
    },
    {
        "role": "assistant_0",
        "message": "Kaj pa boš naredil, če je hiša stara in z njo tudi inštalacija?    V tem primeru ni nobenih KZS-ov oz. FID-ov.  Edina rešitev je ničenje.  Sicer se ne spomnim od kdaj je zaščitni vodnik obvezen. Vendar opažam še tudi v 10-15 let starih hišah, da je bilo na delu varčevanje in dvožilni vodnik.  Sicer je pa to še najmanj, kar je narobe.  O kakšnih varčevanjih in peljanih fazah po rumeno/zelenem vodniku pa raje ne bi govoril."
    },
    {
        "role": "assistant_2",
        "message": "Čisto v redu bo zemlja na nulo, takšne vezave imajo še marsikje, bolje kot da imaš brez. Ker će bi prišla v primeru neke hude napake na ohišje faza, je vseeno bolje, da se zaradi nule na zemlji naredi kratek stik in ven vrže varovalko kot pa da nimaš nič in prideš v neposreden stik s fazo. Fid stikala so za punčke."
    },
    {
        "role": "assistant_1",
        "message": "..kdor prevzame odgovornost, da bo človeka ubilo, pa naj mu še to gre zvezat... jaz mu ne bi tega storil. Mislim pa, da hiše brez ozemljitve skoraj ni, naša je iz leta 1966 pa ima ozemljitev, v elektrotehnično pa sem hodil pred 20 leti in smo že poznali FID...."
    },
    {
        "role": "user",
        "message": "Zato pa sprasujem, ker je blok narejen leta 1975 in imamo samo dvo-žilni kabel (črna in plava barva). V elektricni omarci pa tudi ni nekih novih komponent. Lahko vam nardim fotko pa posljem da boste videli kako zgleda... Evo grem slikat   Slika :"
    },
    {
        "role": "assistant_3",
        "message": "V hiši, kjer sem, je napeljava tako stara, da so žice še svničene z ovojem iz blaga (pleten). Tam, kjer imam računalnik sem zemljo zvezal kar na radiator, potem mi je UPS nehal težit da je problem v napeljavi."
    },
    {
        "role": "assistant_4",
        "message": "@Suse80:  ..kdor prevzame odgovornost, da bo človeka ubilo, pa naj mu še to gre zvezat... jaz mu ne bi tega storil.  Tale izjava je mal predimenzionirana.  Hiše brez ozemljitve res skoraj ni, ampak je problem v dvožilni napeljavi.   Ničenje je v tem primeru edina rešitev."
    },
    {
        "role": "assistant_5",
        "message": "Hiše brez ozemljitve res skoraj ni, ampak je problem v dvožilni napeljavi.  vecina his je brez ozemljitve razen novih zadnih 5-10 let! Ce imas dvo zilno napeljavo bolje narediti nicenje kot pa zvezati na kaksen radiator!"
    },
    {
        "role": "assistant_6",
        "message": "vecina his je brez ozemljitve razen novih zadnih 5-10 let!  Upam, da se hecas, saj drugače ne vem zakaj se sploh oglašaš v tej temi. Polaganje valjanca je praksa že občutno dlje kot 5-10 let, pred tem pa so se znašli in izenačenje potenciala izvedli preko stari cevi vodovoda. Vprašaj kakšnega starejšega oslužbenca komunale, ko je popisoval števce. Prenekaterega je ruknlo ob poskusu branja porabe vode. Potem so se le spametovali in začeli s sabo nosit gumjaste rokavice. ;D"
    },
    {
        "role": "assistant_5",
        "message": "em delam po hišah in se ukvarjam z elektriko in vem da ozemljitve ni!"
    },
    {
        "role": "assistant_6",
        "message": "Tudi jaz delam ne le po hišah in ti povem, da ozemljitev še kako je."
    },
    {
        "role": "assistant_0",
        "message": "V starejših objektih je običajno v uporabi ničenje. V novejših naj bi pa bila izvedena prava TN-S inštalacija. Če inštalacijo izvaja oseba, ki se dobro spozna na te reči in je odgovorna za pravilno izvedbo, bo izvedba narejena tako kot se spodobi s 3-žilnim vodnikom in s primernimi zaščitami (varovalke, KZS, FID, zaščitna zanka...). V praksi je pa tako, da veliko zasebnih objektov delajo priučeni majstri, ki varčujejo na vsakem koraku. Lepo bi bilo, da bi bili kabli speljani po ceveh. Vendar v praksi gre kabel kar direktno pod omet in to neglede na to ali je profil okrogel ali pa ploščat(PP/R po jus-u). V glavnem; v veliko primerih je kar lepo v uporabi povezava N in PE kontaktov. Potem pa pride v nek objekt kakšen mladec, ki bi imel rad vse na nivoju, in pride do spoznanja, da bo potrebno štemat in polagat nove kable. Je pa tako, če je v hiši ničla dovolj dobra, potem ni problem."
    },
    {
        "role": "assistant_3",
        "message": "@assistant_6: če v hiši napeljava ni bila obnovljena, potem ozemljitve ni. Ni je ne v stanovanju, kjer sem zdaj, niti je ni v stanovanju, kjer je živela moja babica (v stolpnici; napeljava tam je še tako stara, da večina vtičnic sploh ni šuko, pač pa imajo samo dve luknji na nekoliko izbočenem delu vtičnice). Edino pri mojih starših je napeljava takšna, kot je potrebno, ker so jo pred 15 leti obnovili."
    },
    {
        "role": "assistant_6",
        "message": "Narobe smo se razumeli. Vem, da je v starejših objektih uporabljeno ničenje. Moti me le izjava:   vecina his je brez ozemljitve razen novih zadnih 5-10 let!  Kar vsekakor ne drži."
    },
    {
        "role": "user",
        "message": "Če prav razumem je vseeno bolje narediti NICENJE (nulo in ozemljitev) v suko vticnici, kot pa da tega nimam. Kabel do vticnice je 2-žilni (NULA in FAZA)"
    },
    {
        "role": "assistant_0",
        "message": "Ja, to naredi pa bo. Najslabše je, če imaš vtičnico z zaščitnim kontaktom, le ta pa ni povezan."
    },
    {
        "role": "assistant_2",
        "message": "Ti kar naredi tako, v enem izmed prejšnih postov sem ti že obrazložil zakaj in bo še najbolje, takšno vezavo ima še marskikatera večja firma, pa so še vsi živi, ki tam delajo, ne smem pa povedati točnega imena podjetja, ki ga imam v mislih, izdelujejo pa polprevodnike. Pa ne preveč poslušat teh računalničarjev, ki znajo samo tetris nabijat, pa neumnosti trost po forumu."
    },
    {
        "role": "user",
        "message": "tnx"
    },
    {
        "role": "assistant_7",
        "message": "Naša hiša ima nekaj preko 30 let ima ima ozemljitev preko valjanca. Verjetno je z bloki malo drugače. Stanovanjske hiše sp pa verjetno res že kar nekaj časa ozemljene. No vsaj če so narejene z gradbenim dovoljenjem."
    },
    {
        "role": "assistant_8",
        "message": "Pozdravljeni. Na tem mestu bi imel eno vprašanje in sicer: Problem nastane, ko poskušam povezat PC in televizijo. Probal z različnimi kabli od SCART-a do posameznih S-video in audio kablov, pa mi vedno ko to naredim izklopi elektriko in to na glavnem stikalu v hiši. Potem sem to opustil, sedaj pa hočem povezat kabelsko na PC- TV tuner kartico pa sem dal razdelilnik za kabelsko in ker gre kabel tudi do TV mi zopet izklopi elektriko..... Ali ima kdo kakšno idejo, kje bi bil problem???? Imam pa vse kable v isti vtičnici od TV do monitorja, PC, zvočniki. Za odgovore se zahvaljujem. Uroš"
    },
    {
        "role": "assistant_9",
        "message": "Ta problem z izvorno temo nima veliko skupnega in predlagam, da odpreš novo temo.   Problem pri tebi je, da imate najbrž FID stikalo in napako v inštalaciji. Nekje je spojena nula z ozemljitvijo.  Glej to temo, poste od 19.9.2005 dalje."
    },
    {
        "role": "assistant_8",
        "message": "@assistant_9 Hvala, najbolje da pokličem električarja z znanjem in ne spet kakega vaškega posebneža, ki to nardi tko kot je."
    },
    {
        "role": "assistant_10",
        "message": "V nobenem primeru, ne poveži ničelnega vodnika na ohišje naprav. Ob okvari dobiš na ohišju napetost 230 V. Npr. 10A varovalka se izkjuči pri toku večjem od 11A. Za človeka je nevaren že tok večji od 50 mA.  Pri klasičnem TN sistemu (ničenje) se preko PE vodnika in ozemljitve zagotovi zadosti nizka upornost (pod npr. 3 @assistant_12), da varovalka pravočasno pregori (prej, kot v 0,4 s).  Za takšne primere, kjer ni zaščitnega vodnika bi kot začasen ukrep predlagal FID stikalo 30 mA (!!!), vsekakor pa bi dal na spisek prioritet obnovo instalacije.   Na trgu se dobi precej izvdb, primernih za vgradnjo kot vmesnik za v vtičnico ali kot element v razdelilniku vtičnic."
    },
    {
        "role": "user",
        "message": "@assistant_10 :  Lahko tole \"Na trgu se dobi precej izvdb, primernih za vgradnjo kot vmesnik za v vtičnico ali kot element v razdelilniku vtičnic.\" malo pojasnis in das kaksen link ?"
    },
    {
        "role": "assistant_11",
        "message": "@assistant_8 - daj pregledat TV, v bloku smo imeli primer novega TV aparata, kateri je fazo spuščal v hišno kabelsko instalacijo. Pod garancijo so mu ga zamenjali - napaka na trafotu."
    },
    {
        "role": "assistant_9",
        "message": "Mislim, da TV ni problem v primeru, ki ga je opisal @assistant_8, saj se problem pojavi tisti trenutek, ko poskuša spojiti TV skupaj s PC. Vsaj jaz tako razumem opis problema.  Če bi TV prebijal na maso (ponavadi je to okvara v RSO filtru), bi FID padel ven takoj, ko bi se TV priklopilo na kabelsko ali če je prav narejena, tudi zunanjo anteno.  Tako pa FID pada ven, ko spoji 2 napravi, ki sta vsaka zase ozemljeni. Če bi bilo vse tako kot mora biti, se ne sme zgoditi nič, ker pa FID takrat pade ven, je nekje stik med ozemljitvijo in nulo. Lahko v inštalaciji, najpogosteje kakšna ničlana vtičnica ali \"strokovno\" narejen podaljšek ali nepravilno priklopljena kakšna naprava, največkrat štedilnik, bojler ali termoakumulacijska peč.  Včasih se iskanje take napake zelo zavleče in ne gre drugače, kot, da se izklaplja posamezne segmente inštalacije, včasih pri neučakanih tudi FID leti ven, kar pa ni prav."
    },
    {
        "role": "assistant_12",
        "message": "Prosim za nasvet: V hiši je instalacija izvedena na stari način. Delno preko ZNS, delno z ničenjem v vtičnicah. (schuko).Ostalo, kar je še ostalo pa še v navadnih dvopolnih vtičnicah Vprašanje: Ali je možna uporabaFID stikala in preko njega speljana tudi instalacija brez ozemljitvene žice (tri faze + nula + ozemljitev od ZNS +nula in faza). Upam, da je razumljivo.Pozdrav-Grgur"
    },
    {
        "role": "assistant_13",
        "message": "@user je 5. okt 2007 ob 17:47 izjavil:Mam eno težavo. V vtičnici sedaj nimam ničenja, samo Faza in Nula, na tej vtičnici pa mam prklopeno vse \"zivo\". PC, tiskalnik, TV , VCR, glasbeni stlp, PS2, Zvocnike in se kaj se bi naslo. Sedaj pa me zanima al pustim tako kot je al naj naredim nicenje v sami vticnici (pac povezem NULO in ozemljitev na vticnici, tist jezicek :))   Hvala lepa na pomoci   Vem, da je star post ampak vseeno.  Imam priklopljeno na isti vtičnici še veliko več, kot ti, pa nimam težav. In ničenja se NE dela.  @assistant_12 je 22. mar 2014 ob 17:58 izjavil:Prosim za nasvet: V hiši je instalacija izvedena na stari način. Delno preko ZNS, delno z ničenjem v vtičnicah. (schuko).Ostalo, kar je še ostalo pa še v navadnih dvopolnih vtičnicah Vprašanje: Ali je možna uporabaFID stikala in preko njega speljana tudi instalacija brez ozemljitvene žice (tri faze + nula + ozemljitev od ZNS +nula in faza). Upam, da je razumljivo.Pozdrav-Grgur   A nisi rekel, da ni ozemljitve?"
    },
    {
        "role": "assistant_14",
        "message": "Tu je kar dobro razloženo, kakšni so pogoji za predelavo na FID: http://www.elektronik.si/phpBB2/viewtop..."
    },
    {
        "role": "assistant_15",
        "message": "@assistant_12 je 22. mar 2014 ob 17:58 izjavil:Prosim za nasvet: V hiši je instalacija izvedena na stari način. Delno preko ZNS, delno z ničenjem v vtičnicah. (schuko).Ostalo, kar je še ostalo pa še v navadnih dvopolnih vtičnicah Vprašanje: Ali je možna uporabaFID stikala in preko njega speljana tudi instalacija brez ozemljitvene žice (tri faze + nula + ozemljitev od ZNS +nula in faza). Upam, da je razumljivo.Pozdrav-Grgur  ZNS je nevarna in že davno preživeta zaščitna naprava. Sploh pa ne gre skupaj kombinacija delno zaščita preko ZNS delno pa ničenje. Predlagam, da dobiš izkušenega električarja, ki ti bo ZNS odmontiral. Inštalacijo ti naj preuredi za TT ali TN-S sistem napajanja, tako da ti bo od nule v razdelilcu do posameznih vtičnic napeljal dodatni rumenozeleni vodnik in sicer v NIK kanalčku pod stropom in po kotih vertikale. Vse te kanalčke lahko prelepiš s tapeto in kasneje prepleskaš. Do posamezne vtičnice pa prideš s horizontalnim vodenjem pod zaključnimi talnimi letvami. Tako boš imel brez štemanja vsaj za silo varno električno inštalacijo. Ker pa je očitno inštalacija zelo star, bo potrebno čimprej pristopiti k obnovi, kjer ba brez gradbenih posegov ne bo šlo."
    },
    {
        "role": "assistant_16",
        "message": "Moj nasvet je, da pokličeš nekoga, ki se na to spozna, ali še bolje - se s tem ukvarja. Električna napeljava ni ravno v istem rangu, kot šraufanje PC-ja. Kakšen kiks zna biti smrtno nevaren, še posebej pri starejši napeljavi, kot je tvoja. Na fotografiji vidim le glavno stikalo, deluje kot FID? Če ne, niti pomisli ne, da bi karkoli počel sam."
    },
    {
        "role": "assistant_17",
        "message": "Mamma mia. Zemljo zvezati radiator...  Električarji pa res niso tako dragi, da si ne bi mogel privoščiti tega, a ti nekdo profesionalno uredi vse kot je treba."
    },
    {
        "role": "assistant_12",
        "message": "OHM Vprašanje nisem dobro zastavil. Instalacija je izvedena še pred fid stikali in je narejena po prejšnih predpisih: aparati zaščiteni preko zns stikala. vtičnice za male gospodinjske aparate in luči pa brez zaščite. Kaj mislite za rešitev: 1.prevezava zns stikala nula-zemlja za aparate, za ostale vtičnice, ki gredo mimo zns pa ničenje. Povdarjam, da je nula in zemlja zelo dobra. 2.menjava zns stikala z 3polnim fid-03 z uporabo zns-ove zemlje,ostalo pa z uporabo fid-a brez zemlje ali ničenje v preostalih vtičnicah. Ponavljam, da je vsa intalacije izvedena z ppr kabli, kar je velika težava. Predvidevam, da ne bi bila velika življenska nevarnost če bi uporabil na vsakem izvodu iz razdelilca fid stikala najmanjše vrenosti (velja za fid-e brez zemlje/luč i.t.d.)"
    },
    {
        "role": "assistant_15",
        "message": "Mislim, da smo te vsi razumeli, samo tebi naši odgovori niso všeč. Ker si z elektriko očitno res nisi preveč domač, ti priporočam, da upoštevaš tiste že dane predloge, ki ti svetujejo, da dobiš izkušenega električarja in ti bo zadevo uredil optimalno: cenovno, varnostno in funkcionalno."
    },
    {
        "role": "assistant_12",
        "message": "@assistant_15! Ker vidim,da se še nisva razumela ponovna razlaga:  1. na odvodni strani zns prevezava nule in zaščitne sponke - ničenje, ostalo kar gre mimo zns-a pa prevezati v šuko vtičnicah-ničenje  ali 2. odstraniti zns, montirati FID.0.3, prosti zaščitni vodnik iz odvoda zns-a spojiti z zaščitnim vodnikom iz glavne omarice oziroma iz d ovoda. Ostalo ničiti v vtičnicah 3- glede priklopa Fid-a na priljučke brez zaščitnega vodnika pa se mi postavlja sledeče vprašanje: ali ne bi moral npr. fid 0.03 v primeru dotika človeka še v pravem času odklopiti. Stare vtičnice (nezaščitene) so v glavnem na mestu kjer ni možnosti stika z napravo ki bi lahko povzročia hujši \"defekt\" in ker je upornost človeka 1000 Ohm-ov pričakujem, da diferenčni dosega vrednost odklopa brez poškodbe človeka (razen tresenja). Prosim za mnenje. Več veš, lažje delaš. OHM"
    },
    {
        "role": "assistant_13",
        "message": "@assistant_12  Upornost je precej odvisna od človeka do človeka. Tile varnostni sistemi naj bi sicer odklopili (če seveda steče dovolj velik tok), ni pa nujno, če imaš bolj suhe roke v tistem trenutku. Pa 10mA te recimo lahko že ubije (fid je 30mA), tako da ni nujno, da te bo zaščitilo, čisto odvisno, če bo sploh stekel dovolj velik tok, ker tisto s 1000 @assistant_12i je bolj tako, tako. Če si pomeriš upornost med rokami, boš ugotovil, da je dosti večja (se pa spreminja), razen, če imaš kakšno rano in je koža tanjša, tisto se pa precej pozna.  Kaj bi ti v bistvu sploh rad, če lahko v enem preprostem stavku pojasniš?  Ker tam zgoraj si pisal, da nimaš ozemljitve, kasneje si jo pa omenil.  LP"
    },
    {
        "role": "assistant_12",
        "message": "Negotiator! pod točko 3 nisem mislil nič konkretnejšega. Dal sem samo razmišljanje priklučitve fid-a na dvožični kabel -teoretično. Samo za vaše oziroma tiste, ki jim je elektrika jasnejša kot meni. Pod točkama 1 in 2 pa bi rad videl, če je moje mišljenje o spremembi instalacije pravilno. Glede ozemljitve pa to: pri zamenjavi števca /notri-zunaj/ je bil v razdelilec pripeljan pet žilni kabel, tako, da lahko zaščitni kabel uporabim za priključek na zaščitno sponko- iz zaščitne sponke so žice že speljane kot trožini kabel (ppr) do vtičnic. Upam, da sva stvari razjasnila in če ne pričakujem daljne napotke. Pozdrav!"
    },
    {
        "role": "assistant_18",
        "message": "Če imaš TN-C instalacijo, ne smeš prekinjat PEN vodnika.  Če bi rad za FID stikalom obdržal ničenje, vgradnja FID stikala za ta del instalacije odpade.  Recimo, da zvežeš tako, kot si napisal.  V nekem porabniku pride do preboja na ohišje. Ker se okvarni tok vrača po PEN (ki si ga kot N zvezal skozi FID), FID ne bo zaznal razlike in ne bo odklopil.  Če bi imel v takšni instalaciji električni boljer in so vodovodne cevi prevodne, bi ta cev predstavljala povezavo med PEN in PE za FID stikalom. Del toka, ki bi moral teči po N bi stekel po vodovodni cevi, kar bi FID zaznal in izklopil. Tok, ki bi tekel po vodovodni cevi bi se lahko prišteval, ali odšteval od diferenčnega toka, zato bi bilo obnašanje FID stikala nepredvidljivo."
    }
]