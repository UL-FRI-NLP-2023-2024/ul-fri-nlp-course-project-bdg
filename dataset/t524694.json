[
    {
        "role": "user",
        "message": "Živjo.  Sem malo prebirala različne poste na to temo, pa noben ne ustreza mojemu problemu. Okoli lanskega septembra, oktobra sem prejela (kot vsi ostali uporabniki) Simobilovo akcijsko ponudbo vse x2 za nadaljnjih 24 mesecev. Letos marca sem prenesla paket iz mami nase in podaljšala vezavo ter kupila nov aparat. Do prejšnjega meseca, torej maja, ni bilo nobenega problema. So se mi vsi prekoračeni sms-i čez 1000 obračunali po 0€ (ker jih imam pač 2000 ane) in isto je bilo s količino prenosa (namesto 100 imam 200MB). No, pa sem v mesecu maju dobila račun, kjer piše, da sem porabila 1039 sms-ov, od tega se mi jih je 39 računalo po 0,12..€.  Vse skup mi je bilo čudno in sem včeraj klicala na Simobil. Tečen telefonist mi je najprej rekel, da je 'očitno vse x2 prenehalo veljati on prepisu naročnine name', potem pa ko je malo pobrskal po svojem računalniku zatrdil, da mi to ostaja (tako kot je to rekel prodajalec ob nakupu telefona in prepisu paketa name). Je rekel, da bo javil naprej in mi danes javijo pri čem sem. Z sms-i se zopet nevarno bližam 1000; obračun pa imam šele 14. v mesecu. Danes sem čakala njihov klic - nič. In res ne vem pri čem sem. Glede na to, da so mi ob nakupu telefona zatrdili, da mi vse velja x2 imam sploh kakšno možnost pritožbe čez račun, če mi bodo znova vse računali? Toliko bolj je čudno, ker sem porabo internetnega prenosa imela čez 100MB a mi tistega niso računali, prekomerno porabo SMS-ov pa ja.  A je morda kdo kej seznanjen kako je s tem? Ker, če meni res ne velja ta varianta x2 (čeprav bi mi morala še leto in pol), si raje vzamem ORTO SMART, ker telefon res uporabljam v veliki meri in mi je zdaj res malo neumno, da sem prejšnji mesec toliko preplačala (pa sem skoraj prepričana, da ne po svoji krivdi ampak, ali, da so me narobe informirali, ali pa je prišlo do napake).  S tem, da bom do konca meseca potrebovala še vsaj 200-300 sms-ov (in ne, ne zaradi neumnih čvek pogovorov temveč službe - ne gre za komercialno uporabo!). Se lahko pritožim na račun? Lahko pričakujem, da mi bojo presežek tega meseca (do katerega bo očitno prišlo) znova višji račun?  s tem, da sem od nakupa novega telefona mela že kar nekajkrat probleme- trenutne porabe mi ne kažejo relevantne."
    },
    {
        "role": "assistant_0",
        "message": "To je krivda na njihovi strani, teži jim dokler ti ne vrnejo denarja, ne smeš popustit. Tudi glede na to da so ti tako obljubili, so se tega dolžni držat, pomoje da ne bi smela imeti preveč težav, ponavadi Simobil ravno ne komplicira."
    },
    {
        "role": "assistant_1",
        "message": "Jaz sem imel tudi enkrat problem z njimi in sicer ob prehodu v nov mesec so mi resetirali vse, razen interneta in trdili, da sem ga pač toliko že porabil v novem mesecu. Nekajkrat sem jih klical, enkrat so rekli, da je napaka pri njih, potem da sem pač preveč porabil. V prejšnjem mesecu nisem porabil vsega, tako da mi je nekaj še vseeno ostalo (120/201 mislim, da je bilo, ko niso resetirali).  Potem se je pač izšlo tako, da sem pač malo bolj pazil in sem imel v novem mesec na voljo samo okoli 80 MB, vendar mi je nekaj MB vseeno šlo čez, čeprav sem res pazil, ker nisem vedel kako se bo izšlo. Potem na koncu meseca, ko je prišla položnica, so priznali krivdo in rekli, da naj pač plačam položnico kakršna je in mi bojo denar vrnili. Tako so mi potem, kar sem preveč plačal, vrnili po pošti.  Imajo zanič urejeno s temi števci in še lažejo - enkrat rečejo tako, drugič drugače, kaj češ. Na srečo so mi na koncu uredili. Ker enkrat so mi dejansko priznali, da imajo težave s števci.  Tako, da po mojem je najbolje da normalno uporabljaš in porabiš toliko kolikor veš, da lahko, če tudi se ne ujema z njihovimi števci, potem pa jih večkrat pokličeš in obrazložiš situacijo."
    },
    {
        "role": "user",
        "message": "Okej sredi noči sva s telefonistko prišli do zaključka in rešitve. Očitno so mi od začetka 'lagali' oz. me zavajali. Pravzaprav nisem bila deležna opcije vse x2, kakor mi je rekel prodajalec, temveč forever mladi ali nekaj temu podobnega (in sem imela zgolj 300MB prenosa, ne pa tudi več kot 1000 sms-ov, kot sem bila prepričana). Vedno sem prekoračila le s par sms-i zato 'zmote' nisem opazila, interneta pa mi logično niso računali dražjega, saj sem imela porabe pod 300MB.  Telefonistka se je sicer opravičila za zbrko in pojasnila, da mi nobena pritožba ne bo pomagala povrniti nekaj € od prekoračenih sms-ov, ker pač nisem imela nekaj kar sem mislila, da imam. Sicer se v tej točki ne strinjam najbolj, če mi je prodajalec ob nakupu telefona zagotovil drugače, vendar, ker potrebujem krepko čez 1000 sms-ov in sem se že tako zelo 'merkala', da nisem prekoračila preveč sem se odločla za ORTO SMART, vključila mi ga je sredi noči in sedaj bom morala na naslednjem računu poravnati 10€ prestopa, 20€naročnine, razliko naročnine od včeraj do 14. odšteli pa mi bodo teh 14 dni 'zdajšnje vezave'. Vse skupaj okoli 35°stroškov, potem pa naslednjih 10 let 20€ mesečno za neomejeno sms-ov, minut v svoje omrežje, 201 v drugo in 1GB prenosa. Bolje skorajda nebi moglo bit. Čeprav me njihovo nerealno sporočanje podatkov (predvsem na androidih, prej pri Nokii Eseries nisem imela nobenih problemov s tem) moti, ker imaš (vsaj po mojem mnenju) pravico vedeti koliko nečesa si porabil, oz. če se že grejo to sporočanje preko SMS-a, interneta ali klicnega centra, da so podatki verodostojni; ne pa da te konec meseca na rit vrže.  Vsekakor pa so izkušnje s Simobilom (tako prodajalci kot klicnim centrom) vseeno boljše kot pri Mobitelu.  Vseeno hvala za odgovore. LP, M."
    },
    {
        "role": "assistant_2",
        "message": "Citiram \"...potem pa naslednjih 10 let 20€ mesečno za neomejeno sms-ov, minut v svoje omrežje, 201 v drugo in 1GB prenosa. Bolje skorajda nebi moglo bit.\"   Sanjaj dalje. Paketi se tako pogosto spreminjajo, da dotičnega paketa verjetno čez eno leto ne bo več, paket pa bodo za obstoječe uporabnike ukinili še kakšno leto kasneje. Vedno do zdaj je bilo tako."
    },
    {
        "role": "user",
        "message": "@assistant_2 je 30. jun 2012 ob 09:24 izjavil:Citiram \"...potem pa naslednjih 10 let 20€ mesečno za neomejeno sms-ov, minut v svoje omrežje, 201 v drugo in 1GB prenosa. Bolje skorajda nebi moglo bit.\"   Sanjaj dalje. Paketi se tako pogosto spreminjajo, da dotičnega paketa verjetno čez eno leto ne bo več, paket pa bodo za obstoječe uporabnike ukinili še kakšno leto kasneje. Vedno do zdaj je bilo tako.   Upam, da se je dalo začutit malo sarkazma :)"
    }
]