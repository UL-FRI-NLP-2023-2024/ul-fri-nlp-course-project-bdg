[
    {
        "role": "user",
        "message": "Malemu smo za Miklavža dali en Lego Duplo vlak. Problem je, da je očitno prešvoh, da bi speljal klanec, ki je na progi (nadvoz). Tam se pač ustavi. Sem ga že razdrl in vse zgleda ok. Najprej sem seveda zamenjal baterije za čisto nove, pa ni nobene razlike.  V vlak je treba vstaviti tri 1.5V AA baterije. Če prilotam zraven še četrto, dobi vlak občuten pospešek. Vendar žal nimam kam pospraviti te dodatne baterije (v originalu so 3).  Za 9V baterijo pa je prostor. A bi bil kak problem, če bi ga priklopil na klasično 9V baterijo? Eno malo vezje je še gor, en speaker, pa obični elektro motor."
    },
    {
        "role": "assistant_0",
        "message": "En USB polnilec?"
    },
    {
        "role": "user",
        "message": "Ne razumem? Kaj naj z usb polnilcem?"
    },
    {
        "role": "assistant_1",
        "message": "3x1,5V=4,5V proti 9V Lahko da bo delovalo, lahko pa da boš skuril! Predvsem bo pa veliko bolj \"letelo\"."
    },
    {
        "role": "assistant_2",
        "message": "Predlagam, da vprašaš na Kocke klub grupi na FBju. Tam je dovolj majstrov za vse niše LEGO kock, da ti bojo znali \"strokovno\" pomagat."
    },
    {
        "role": "assistant_3",
        "message": "Mora speljat v klanec. Tudi če ima 2 vagona, polno naložena. Uporabljam pa (eneloopove) akumulatorje.  Da nimaš mogoče težave z zasilnimi zavorami zadaj? Na pogonskem paru je pod blatnikom skrita \"zasilna\" zavora, ki zablokira kolesa, če kaj pride (otroški prstki) vmes. Jaz sem to odstranil."
    },
    {
        "role": "user",
        "message": "Ni se mi dalo več tuhtat in sem priklopil na 9V. Zjutraj je še zvozil klanec, zdaj pa je očitno napetost že rahlo padla in ne zvozi več.  To je 2x več od nazivne vrednosti! Kako je možno, da je še vedno premalo?!  A se lahko elektro motor \"iztroši\"?! Vlak je star ene 5 let in je bil že precej v rabi.  Kontakta na el. motorju sta direkt povezana skupaj z enim uporčkom. Zakaj to? Probal sem ga precvikat, pa ne zgleda nič bolje.  Res se mi ne ljubi doktorirat iz Lego vlakov in zabijat cajt :(  @assistant_3 na tvoje priporočilo sem odstranil tudi zavore, vendar ni bilo nič bolje."
    },
    {
        "role": "assistant_4",
        "message": "9V baterijo priklopit na motor, ki ga običajno žene 4.5V, je nespametno, poleg tega jo bo pa tak motor zelo hitro spraznil.  @user je 7. dec 2019 ob 11:29 izjavil:Kontakta na el. motorju sta direkt povezana skupaj z enim uporčkom. To je kondenzator, ne upor.  @user je 7. dec 2019 ob 11:29 izjavil:Res se mi ne ljubi doktorirat iz Lego vlakov in zabijat cajt :( Potem to prepusti otroku.  @user je 6. dec 2019 ob 13:11 izjavil:V vlak je treba vstaviti tri 1.5V AA baterije. Če prilotam zraven še četrto, dobi vlak občuten pospešek. Vendar žal nimam kam pospraviti te dodatne baterije (v originalu so 3). A je možno, da so baterije, ki jih uporabljaš, precej zanič?  Tudi jaz z 1.2V eneloopkami nisem nikoli imel težav."
    },
    {
        "role": "user",
        "message": "9V baterijo priklopit na motor, ki ga običajno žene 4.5V, je nespametno Zakaj?  To je kondenzator, ne upor. Zakaj je dobro, da je tam?  Baterije so Varta nekaj. Še vedno me zanima, če je problem lahko povezan s starostjo lokomotive?"
    },
    {
        "role": "assistant_4",
        "message": "@user je 7. dec 2019 ob 12:04 izjavil:Zakaj? Ker se vodniki navitja lahko dovolj segrejejo, da lak na njih odstopi in dobiš kratek stik.   @user je 7. dec 2019 ob 12:04 izjavil:Zakaj je dobro, da je tam? Kondenzator ustrezne dimenzije močno zmanjša električni in radijski šum, ki ga povzročajo krtačke v krtačnih elektromotorjih, zato je praktično vedno prisoten.   @user je 7. dec 2019 ob 12:04 izjavil:Še vedno me zanima, če je problem lahko povezan s starostjo lokomotive? Ja, definitivno: Maziva skozi daljše časovno obdobje lahko močno degradirajo. Žal so ti motorčki praviloma narejeni tako, da je sveže mazivo težko spraviti tja, kjer mora biti, ni pa nemogoče: Z izopropanolom temeljito počistiš reči, potem pa namažeš z oljem za šivalne stroje. Žal moraš vse razdreti, da prideš do motorjev in plastičnih zobnikov."
    },
    {
        "role": "assistant_5",
        "message": "@user je 7. dec 2019 ob 11:29 izjavil:  Res se mi ne ljubi doktorirat iz Lego vlakov in zabijat cajt :(     Koliko pa stane nov vlak?"
    },
    {
        "role": "assistant_6",
        "message": "Pozdrav  Tudi sam mislim, da je problem v mazanju oz. odsotnosti le-tega. Bi bilo dobro, če bi op prilimal kako slikico odprtega gonilnega dela vlaka. Sam sem na spletu našel to sliko (ne morem biti prepričan, da je pri op-ju izvedba enaka):  https://www.flickr.com/photos/96675811@...  Sem presenečen (prijetno) nad izvedbo. Pričakoval sem reduktor s polževim gonilom, ki sicer s eni stopnji dosega veliko prestavno razmerje, ima pa načeloma slab izkoristek, ki se s poslabšanjem mazanja še poslabša. Na zgornji sliki se mi glede trenja zdi največji problem stik gredi z ohišjem (največji premer in verjetno neugodno parjenje materialov)...  Druga možnost pa je, da je motor poškodovan, samo ti mali motorčki ob poškodbah takoj obmirujejo...  Lp  Jože"
    },
    {
        "role": "assistant_7",
        "message": "Tudi mi smo malemu kupili par kilogramov rabljenih duplo. Imamo 3 vlake. Od tega 2 (stara ene 10 in 5 let) zvozita klanec brez problema. Najnovejši star 4leta ga pa komaj oz. ga niti ne. Sem prav tako menjal baterij. Prav tako sem ga razdrl in vse namazal, pa ni občutne razlike. Sem tudi polotal kontakte na vezju, nisem jih pa na motorčku. Brez razlike. Če bi hotel dobiti ven še motorček, mislim da mi zadeve ne bi uspelo nazaj sestaviti.  Najboljša rešitev pomojem, da gledaš na bolhi, kdaj bo ugoden kakšen drugi komplet, ker se ne splača doktorirat iz tega. Zadnjič se je en prodajal za 30€."
    },
    {
        "role": "user",
        "message": "Ok, hvala vsem za nasvete, nekako mi ga je uspelo usposobiti. Zdaj res brez problema spelje klanec ne glede na to, kako je naložen.  - Kupil sem črne Eneloop AA akumulatorčke za 15 € (1.2V) - Vseeno sem dodal še eno AA baterijo v kljun vlaka. Tako so zdaj 4. Lažje bo za polnit, pa še 4.8 V bo ravno prav. - Porezal sem vse zaščitne plastike in malenkost povečal obode zobnikov, da sigurno nikjer ne dršejo - Vse zobnike sem podmazal z oljem za šivalne stroje - S krtačke motorja in osi rotorja sem zbrisal vso mazivo, ki je mogoče prej povzročalo prebijanje  Pri tem sem zlomil en zob glavnega zobika na motorju, tako da sem v Conradu naročil novega. Pa za vsak slučaj sem iz Kitajske naročil novo lokomotivo za 5 €.  Tako da ja... v bistvu sem doktoriral iz Duplo lokomotive."
    },
    {
        "role": "assistant_3",
        "message": "@user je 10. dec 2019 ob 09:29 izjavil:Pa za vsak slučaj sem iz Kitajske naročil novo lokomotivo za 5 €.   A daš link?"
    },
    {
        "role": "assistant_8",
        "message": "https://www.aliexpress.com/item/3276448..."
    },
    {
        "role": "user",
        "message": "Tega konkretno sem naročil iz Aliexpressa ja. 8,13 €"
    },
    {
        "role": "assistant_9",
        "message": ""
    },
    {
        "role": "assistant_10",
        "message": "@user je 10. dec 2019 ob 14:08 izjavil:Tega konkretno sem naročil iz Aliexpressa ja. 8,13 €   Si dobil ta vlak iz Alija? Kako se obnese vs. originalu?"
    }
]